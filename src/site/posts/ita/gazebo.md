---
title: "Gazebo"
subtitle: "e il Tempo di Internet"
sommario: "Come chi ha avuto l'ardire di seguire questo blog saprà, spesso ho scritto qualcosina in merito alla..."
immagine:  https://raw.githubusercontent.com/Xabacadabra/Xabacadabra.github.io/master/images/gazebo.jpg
date: 2013-11-19
lang: it-IT
---

Perché _Gazebo_ è in una botta sola la salvezza di TV, twitter, satira e approfondimento politico in Italia.  

## Preambolo: la TV Italiana
  
Io non riesco (quasi) mai a **sparare a zero su qualcosa senza considerarne anche i lati positivi**, e anche se di TV in vita mia ne ho guardata molta (forse troppa) e sono tuttora spettatore di diverse cose su Rai e La7 (nonché _aficionado_ di Sanremo) qua non avrei mai pensato di scriverci nulla perché la ritengo per massima parte un monnezzaio.

## Galeotto fu Makkox

<figure>
	<img src="https://2.bp.blogspot.com/-GmB43WccjR4/Uouo6HCA1lI/AAAAAAAAFiI/xUFi6qVZnHA/s1600/canemucca_paz.jpg" alt="makkox">
</figure>

Poi l'anno scorso scopro che **Makkox** (Marco Dambrosio) collabora da un po' con una trasmissione su **Rai 3** (!)  
  
Un po' stranito, da estimatore del talento fumettistico del suddetto quale sono decido di zompare sul sito della [RAI](https://www.gazebo.rai.it/) e guardarmi una replica così, di sfuggita, senza troppe pretese.  
  
Ed ecco che accade l'impensabile: **m'innamoro.**  
  
Ma di amore violento, _adolescenziale_.  
  
Un programma fondato su di una **non-scaletta**, un _format antiformat_ che vive tramite **improvvisazione** e **pochi mezzi** uniti a tanta, **genuina componente umana**..._Gazebo_ e il suo conduttore-factotum **Zoro** (**Diego Bianchi**) sono spaventosamente abili nel entrare nel vivo dei famosi **retroscena** e fenomenali nell'utilizzare i **social network** (in particolare _twitter_) con cognizione di causa.

<figure>
	<img src="https://1.bp.blogspot.com/-0uzvFYUeWBE/Uouqsuo1AvI/AAAAAAAAFiU/87Vz2z-eeaU/s1600/la-squadra-di-gazebo.jpg" alt="gazebo">
</figure>  
  
E se il giornalista **Marco Damilano** è la _wikipolitica_ incarnata, **Mirko "Missouri4" Matteucci** è la degna rappresentazione del popolo nel senso più alto del termine.  
  
Infine, la colonna sonora _jammata_ al momento da **Giovanni Di Cosimo** e **Roberto Angelini** (con l'occasionale partecipazione della splendida **Awa Ly**) rappresenta **uno dei più alti momenti musicali proposti dalla TV pubblica** da tempo immemore a questa parte.  
  
Insomma, non parliamo del solito programma di satira, o di un qualcosa che possiede una definizione precisa: 

**_Gazebo_ è tanti elementi, ma non è mai lontano da noi** nel senso pasoliniano del termine. 

Gazebo è come noi, qualsiasi cosa siamo.  
  
E, nel dubbio, **_essiamolo_.**