---
title: "I Medici Cubani"
subtitle: "Diari della Quarantena #3"
sommario: "A Cuba ci sono stato quand'ero solo un pischelletto, perciò tutto quello che ricordo ha i connotati della cartolina sbiadita"
immagine: https://scontent.fath7-1.fna.fbcdn.net/v/t1.0-9/90517805_10159083111224796_2315036189142286336_n.jpg?_nc_cat=1&_nc_sid=730e14&_nc_ohc=Tf6Ybcf_BK8AX9DCeYF&_nc_ht=scontent.fath7-1.fna&oh=86df27ea078b27977b7396d354718d7b&oe=5E9F0D23
date: 2020-03-22
lang: it-IT
---

A Cuba ci sono stato quand'ero solo un pischelletto, perciò tutto quello che ricordo ha i connotati della cartolina sbiadita.

Di Cuba ho imparato qualcosa di più crescendo, un po' per letture mie e un po' per le mie esperienze in Sud America, anche se ad altre latitudini (Argentina).

## L'eredità di Fidel

Ricordo che quando quattro anni fa Fidel morì lessi una sorta di articolo / epitaffio molto, molto bello di Lia De Feo, ve lo ripropongo qui:

[**Omaggio a Fidel**](http://www.lamacchinasognante.com/omaggio-a-fidel-lia-de-feo/)

Il contenuto ben evidenzia alcuni aspetti che mi sento di confermare:

**Cuba è da sempre una mosca _rossa_ nel variopinto universo latinoamericano.**

Non voglio certo tessere le lodi del regime o improvvisarmi in un'agiografia alla Gianni Minà (che per inciso adoro, ma vabbè): 

Non ho particolari simpatie per il comunismo e per i regimi totalitari in generale, al massimo una laica stima per Gramsci o Berlinguer, ma insomma: **io vengo da Bakunin, non certo da Marx** <small>(di cui più che altro malsopporto il suo fanclub, tipo Vasco)</small>, quindi capitemi.

Eppure chi conosce un po' il mondo latinoamericano, sa bene che da quelle parti i pochi esempi di governi virtuosi si contano sulle dita di una mano monca a tutte le latitudini più o meno <small>(e spesso parliamo del meno)</small> democratiche.

## La sanità Cubana

>"Il lavoro che oggi è affidata al Ministero della Salute e organizzazioni simili è quello di fornire servizi di sanità pubblica per il più grande numero possibile di persone, istituire un programma di di medicina preventiva, e orientare il pubblico alle performance di pratiche igieniche " 

_Che Guevara_

Nel 1965 Cuba fu il primo paese dell'America Latina a legalizzare l'aborto (in Italia ci arrivammo 13 anni dopo) e **la privatizzazione della sanità è illegale**, oltre che di fatto inutile essendo quella cubana eccellente.

Da anni a Cuba vige il principio della **vaccinazione universale**, nonché un sistema solidale di aiuti a paesi meno fortunati sia a livello accademico che a livello d'emergenze...quello che sta insomma succedendo ora in Italia con il Corona Virus.

Certo non è un paradiso: **i medici cubani sono pagati poco e lavorano in strutture non certo all'avanguardia** e quasi certamente un membro del partito / governo gode di un trattamento di favore rispetto al cittadino medio, che tuttavia non è lasciato in balia di situazioni apocalittiche similmente a quanto accade in Messico, Honduras, Nicaragua eccetera.

## L'Italia

Parallelamente l'Italia, **che storicamente gode di quello che è tutt'ora uno dei migliori sistemi sanitari del mondo**, vede da anni un progressivo taglio dei fondi alla sanità come riporta bene [Wired](https://www.wired.it/attualita/politica/2020/03/12/tagli-sanita-italia-storia/) citando a sua volta la [Fondazione Gimbe](https://www.gimbe.org/osservatorio/Report_Osservatorio_GIMBE_2019.07_Definanziamento_SSN.pdf#page=13):

<img src="https://images.wired.it/wp-content/uploads/2020/03/12120132/Schermata-2020-03-12-alle-11.01.04.png" alt="tagli alla sanità in Italia">

## Corona e Futuro

Ovviamente **non credo che anche una Sanità tre volte più potente della nostra avremmo potuto arginare il disastro Corona Virus**.

Credo avremmo certamente potuto farlo mostrando più decisione nel **chiudere tutto** in tempi più stretti, ma come possiamo vedere questa ritrosia a porre uno stop all'economia è tipica di tutto il mondo occidentale, dove anzi **noi ci mostriamo tra i più virtuosi** (specie se confrontati con l'Inghilterra).

L'esempio Cubano dovrebbe farci riflettere in questo senso:

Esattamente come investire nel digitale e nello smartworking, **riscoprire il valore della sanità pubblica** potrebbe essere uno dei pochi elementi positivi di queste settimane di tragedia.
