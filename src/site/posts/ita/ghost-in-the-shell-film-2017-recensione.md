---
title: "Ghost in the Shell - Il film"
subtitle: Recensione del Live Action del 2017
immagine: https://raw.githubusercontent.com/Xabacadabra/Xabacadabra.github.io/master/images/ghost-in-the-shell-film-2017.jpg
date: 2017-04-01
---

Allora.

Prima di tutto, le premesse riguardo Ghost in the Shell le saltiamo in allegria, al massimo ne parliamo in altra sede.

Poi:

Io non amo quelli che rigirano la frittata per ore prima di cacciare numeri e pagelle, quindi vi do subito il mio verdetto:

<span itemprop="headline">**Il live action di Ghost in the Shell è _na fetenzia_.**</span>

Non solo:

è un film **visualmente concepito molto bene con un'attrice bona e brava**, ahimè in combo con **una sceneggiatura immonda** ed una tale mancanza di concezione dello spirito (o _ghost_) dell'opera originale da far rimpiangere tutti i _Dragon Ball Evolution_ di questo mondo.

## Rispetto

<iframe src="https://www.instagram.com/p/BTEakdvD4Sf/embed" width="400" height="400" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>


A differenza dei soliti precedenti **un minimo di terrore reverenziale nei confronti dell'opera di Masamune Shirow esiste e si sente**, ma è più o meno il medesimo che ci si potrebbe aspettare da una fan fiction di seconda categoria.

E siccome mi riesce difficile spiegarne i motivi senza parlarne nel dettaglio, anticipo che quanto seguirà sarà totalmente

## SPOILER

Se preferite evitarveli, saltate pure ai paragrafetti sotto...di base s'è capito che **questo film lo sconsiglio su tutta la linea**.

## Il dialogo col Marionettista

O meglio, di chi ne fa le veci.

Nel manga originale e (parzialmente) nell'adattamento di Mamoru Oshii **il rapporto tra il Marionettista e Motoko è complesso, particolare e profondo.**

<small>Nota: si legge tutto in stile manga, cioè da destra verso sinistra</small>

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/ghost-in-the-shell/ghost-in-the-shell-1.jpg" alt='ghost-in-the-shell-manga'>
</figure>

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/ghost-in-the-shell/ghost-in-the-shell-2.jpg" alt='ghost-in-the-shell-manga'>
</figure>

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/ghost-in-the-shell/ghost-in-the-shell-3.jpg" alt='ghost-in-the-shell-manga'>
</figure>

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/ghost-in-the-shell/ghost-in-the-shell-4.jpg" alt='ghost-in-the-shell-manga'>
<figcaption>(se inizia a scoppiarvi la testa non fateci caso, è normale)</figcaption>
</figure>

Bel casino, eh? <small>(sono solo sprazzi perché sennò facciamo notte, compratevi il manga)</small>

**Quello del film pareva uscito tuttalpiù da _Age of Ultron_**, col più scontato e classico dei discorsi sulla falsa riga del _"vendichiamoci del nostro creatore"_ (una sorta di Blade Runner / Frankenstein dei poverissimi) scritto da un bonobo particolarmente ispirato.

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/ghost-in-the-shell/c17-c18.jpg" alt='ghost-in-the-shell'>
<figcaption>Il livello è quello, con tutto il rispetto per la saga dei cyborg di Dragon Ball che era molto carina</figcaption>
</figure>

**La stessa Motoko/Mira/Maggiore, unico vero epicentro del film, risulta una specie d'incrocio perverso tra Pinocchio e Puffetta.**

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/ghost-in-the-shell/puffetta.jpg" alt='ghost-in-the-shell'>
</figure>

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/ghost-in-the-shell/geppetta.jpg" alt='ghost-in-the-shell'>
</figure>

_"Non m'interessa per cosa mi avete creato Geppetta, anche se sono una puffa artificiale io non farò del male a dei puffi innocenti!"_

Seguendo la linearità 'mericana poi, **si sentiva il _fondamentale_ bisogno di narrare delle stramaledette _origini_ del Maggiore**, perché lasciare del saggio "non detto" pare sempre brutto a quanto pare. [^passato]

[^passato]: nel manga e negli altri adattamenti il passato di Motoko è a malapena accennato, in generale importa poco e offre un fascinoso alone di mistero a quella che resta una storia dal respiro decisamente meno personale

Salta fuori che **Motoko era una No-Tav mazzualata male dal Governo Matusa**, esattamente come il suo amico/nemico/ex-fidanzato Kuze, lo pseudo-Marionettista altrimenti detto HIDEO (o SuperGiovane)

<figure>
	<img src="https://static2.fjcdn.com/comments/I+was+scared+of+all+system+start+up+screensfor+some+reason+_49e55a9eb9d4364ae3568f72a694dc75.jpg" alt='hideo'>
</figure>

E fu così che la Motoko dei Centri Sociali anti-tech divenne ciò che ha sempre odiato: **un _celerino robocoppo_!**

_ah, l'ironia!_

<figure>
	<img src="https://static.giantbomb.com/uploads/scale_small/0/3661/402647-raziel_poster.jpg" alt='raziel'>
	<figcaption>ma che ne sapete voi che non avete fatto le scuole Sarafan </figcaption>
</figure>

## Aramaki Eastwood

Intanto Aramaki (un dignitoso **Takeshi Kitano**), noto a tutti i fan di Ghost in the Shell per il proprio senso diplomatico e la sua abilità nel risolvere le situazioni senza mai sporcarsi direttamente le mani...

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/ghost-in-the-shell/aramaki.jpg" alt='ghost-in-the-shell'>
</figure>

**Decide di sbroccare diventando un cosplayer di _Revolver Ocelot_.**

È tanto preso male <small>(ammazza più gente lui di Batou e Motoko messi assieme, in pratica)</small> che cambia legalmente il suo nome in _Aramaki Mishima_ e **giustizia sommariamente il cattivo in un attacco da Charles Bronson sottopagato.**

## Scarlett Johansson

Che è bella si sapeva, che è brava pure <small>(grazie a Woody Allen più che ai cinecomic)</small> ma come Motoko non ce la vedevo per niente, come già scritto a suo tempo.

Salta fuori che, invece, sebbene in una versione scritta da uno struzzo dotato di metalcoperta, **Scarlettuzza porta casa una buona interpretazione**, rivelandosi convincente in un ruolo che forse resta non suo per mere ragioni fisiche.

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/ghost-in-the-shell/scarlett-johansson.jpg" alt='ghost-in-the-shell'>
	<figcaption>che poi il fisico di Scarlett per il mio gusto è meglio di Motoko la Pertica eh</figcaption>
</figure>

## Batou

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/ghost-in-the-shell/batou.jpg" alt='ghost-in-the-shell'>
</figure>

**Decente**, tolto il fatto che _ovviamente_ gli americani dovevano spiegare pure i suoi cyberocchietti tra una scena e l'altra _(SPIEGONI! ORIGINI! PASSATO PRESENTE FUTURO!)_ ma vabbè.

## Il resto della Squadra 9

Comparse **senza infamia e senza lode**, e ci poteva pure stare visto che il film si focalizza altrove (tutti quelli che appaiono lo fanno perché devono reggere il Motokomoccolo, in pratica).

## AMERICAN Tachikoma / Fuchikoma

Perché vuoi mettere quei buffi cosi colorati con UN RAGNONE DISTRUTTORE CHE PUZZA DI FILM DI TRANSFORMER ?!

E vabbè.

## FINE SPOILER

## Conclusioni

Avete presente quei **pasticcini bellissimi a vedersi ma che poi una volta assaggiati sanno di cartone con vago retrogusto di profumo** ?

Bene, il film di Ghost in the Shell è un po' così, e in aggiunta si porta pure dietro il nome di una sontuosa pasticceria.

## Morale

**Se non sapete nulla di Ghost in The Shell dopo aver visto questo film <u>continuerete</u> a non sapere nulla di Ghost in the Shell**, ma in più vi sarete visti **un noioso film cyberpunk incrociato con _Distretto di Polizia_**, seppur se non altro visualmente spettacoloso.

Se invece conoscete Ghost in the Shell, soprattutto i manga di Shirow, e li amate com'è giusto che sia, beh...potreste avere la tentazione di sputare in direzione dello schermo.

<div class="hreview" style="display: none;">
<span class="item"> <span style="font-size: xx-small;"><span style="font-family: &quot;trebuchet ms&quot; , sans-serif;"><span class="fn">Ghost in the Shell</span><br /> </span></span></span><span style="font-size: xx-small;"><span style="font-family: &quot;trebuchet ms&quot; , sans-serif;"> Recensito da: <span class="reviewer">Andrea Corinti</span> Data: <span class="dtreviewed">Apr 1 2017<br /> </span> Voto: <span class="rating">2</span></span></span></div>
