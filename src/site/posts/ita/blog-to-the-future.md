---
title: "Blog to the Future"
subtitle: "Blogs of Future Past?"
sommario: "Sono giorni interessanti (e stressanti) per tante ragioni, quindi tutti i miei rancori per il social web scottano più del solito."
immagine: https://hips.hearstapps.com/hmg-prod.s3.amazonaws.com/images/ritornoalfuturo-1521733618.jpg
date: 2020-06-16
lang: it-IT
---

Siccome i social sono quello che sono, ho scoperto/letto soltanto oggi **dell'abbandono di Twitter da parte dei Wu Ming:**

1. [Puntata 1](https://www.wumingfoundation.com/giap/2019/12/lamore-e-fortissimo-il-corpo-no-1-twitter-addio/)
2. [Puntata 2](https://www.wumingfoundation.com/giap/2019/12/lamore-e-fortissimo-il-corpo-no-2-dieci-anni-di-twitter/)

Roba scritta circa sei mesi fa che mi ha completamente galvanizzato il cervello, in particolare il discorso sulla **FOMO**:

> FOMO, Fear Of Missing Out, paura di restare fuori, di perdermi qualcosa di fondamentale se sto lontano dallo schermo dieci minuti, quando il più delle volte sono quisquilie, roba sdozza, nella migliore delle ipotesi notizie perdibili o comunque leggibili più tardi senza alcun danno per la mia qualità della vita.

Sono giorni interessanti (e stressanti) per tante ragioni, quindi tutti i miei rancori per il social web scottano più del solito (e come chi mi conosce saprà io li biasimo da ben prima della deriva odierna).

## Abbandonare i Social?

Non ho intenzione di cancellarmi da nessuna parte: 

ci provai 7 anni fa, ma ci sono ricaduto per famiglia, amici, lavoro e ovviamente _dipendenza_...in realtà **confesso che oggigiorno userei solo instagram e twitter**, ma la verità è che facebook possiede oramai un mio _"storico"_ e soprattutto una rubrica tanto vasti che quell'account penso me lo porterò nella tomba (che prospettiva orrenda)

**Però voglio utilizzare meno tutto**, il che può essere complicato visto che nel recente passato alcune persone che conosco pensavano le avessi bloccate o qualcosa del genere.

Sono in momenti come questo che mi rendono molto felice della mia storia digitale, dei 5 anni da blogger scanzonato con _Xaba Cadabra_ (2013-2018), dei miei tanti topic su _Cetramod_ (2007 - duemilaboh) che compongono tuttora le salde fondamenta di questo sito.

Non penso di aver mai scritto niente di particolarmente importante eh, intendiamoci, semplicemente **avere una fetta di internet e sentirla _propria_ è una bellissima sensazione**.

**Ragion per cui proverò a scrivere un pelo più spesso pure qui**, senza aver paura di risultare prolisso o farmi tante menate su SEO e altri tecnicismi.

## I Commenti!

Onestamente di cuoricini, like e stelline nel mio bloggare non me n'è mai fregato niente e anzi, credo siano stati un po' l'inizio della fine anche in altri contesti.

Mi piacevano tanto i commenti, di cui ho ancora diversi backup (un po' **disqus**, un po' staticman) e mi piacerebbe reintegrarli, peccato non contemplino sistemi che onestamente non mi piacciono troppo (disqus, per l'appunto) o con troppi limiti & falle (**staticman**)

Vedremo in futuro, chissà
