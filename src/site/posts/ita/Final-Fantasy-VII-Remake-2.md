---
title: "Final Fantasy VII Remake"
subtitle: "Ma non so spiegarti / Che il nostro amore appena nato / È già finito"
sommario: "Se Stairway to Heaven uscisse domani, sarebbe la Stairway to Heaven che conosciamo? No"
immagine:  https://upload.wikimedia.org/wikipedia/it/thumb/d/d6/Final_Fantasy_VII_Remake_logo.PNG/1024px-Final_Fantasy_VII_Remake_logo.PNG
date: 2020-04-14
lang: it-IT
---

Se _Stairway to Heaven_ uscisse domani, sarebbe la _Stairway to Heaven_ che conosciamo ?

No.

Sarebbe certamente una _rock ballad_ meravigliosa, ma non LA rock ballad per antonomasia, quella che ti proibiscono di strimpellare nei negozi di musica perché a una certa basta.

<img src="https://qph.fs.quoracdn.net/main-qimg-9aa17375c26431ba78580e4cf4408c1c" alt="Stairway to Heaven">

Stairway to Heaven esce nel 1971, gemma del quarto album che segna la piena maturità artistica dei Led Zeppelin, quando l'hard-blues rock più o meno progressivo sta esplodendo lasciandosi alle spalle la psichedelia hippie degli anni '60.

Stairway to Heaven è un monumento, pure se Jimmy Page non è quel che si dice un guitar hero e andando a vivisezionarla con criteri più o meno tecnici possiamo trovare motivi per cui non è una canzone perfetta <small>(posto che credere nella perfezione fa di noi persone orribili)</small>, ma certamente **_È_ la canzone giusta al momento giusto per fare da chiave di volta**, per cambiare il mondo.

Siccome immagino che l'algoritmo di Google sia molto confuso al momento (sperando che per voi non valga lo stesso) chiariamo che _sì_, questo post parla di Final Fantasy VII.

## Recap

Come ne scrissi tempo fa rapportandolo ad [Akira](/posts/ita/akira-e-final-fantasy-vii/), **il Final Fantasy VII originale rappresentò uno sforzo economico devastante**, con ogni probabilità non più replicabile:

[**Final Fantasy VII è l'unico videogioco uscito prima del 2000 a rientrare saldamente tra le produzioni più costose della storia**](https://en.wikipedia.org/wiki/List_of_most_expensive_video_games_to_develop), ovvero ben prima che l'industria videoludica surclassasse ogni altro settore dell'intrattenimento. [^soldi]

[^soldi]: https://en.wikipedia.org/wiki/Video_game_industry#Economics

**Una produzione da più di quaranta milioni di dollari** [^spese] spesi da una società Giapponese che, per quanto ricca, fatturava ancora anzitutto grazie al proprio mercato interno e che con Final Fantasy VII si apprestava a sfidare il mondo: 

[^spese]: Senza contare ovviamente un altro bel centone in marketing

Un vero e proprio _all in_, una scommessa che avrebbe potuto benissimo risolversi in un fallimento totale, la sfida creativa della vita.

In tutto questo, **il mondo del videogame è agli albori del fenomeno PlayStation e alla vivace scoperta del 3D** che, tornando alle mie metafore musicali, possiamo benissimo rapportare all'avvento della Fender Stratocaster nel 1954.

Come se tutto questo non bastasse, ***Final Fantasy VII fu rivoluzionario per come intercettò cyberpunk, ambientalismo e le atmosfere futuristiche del Giappone degli anni '90**, abiurando al fantasy medievale che rappresentava praticamente lo standard per Squaresoft e non solo.

Se ci pensiamo, **l'idea stessa che l'Avalanche fosse un gruppo di eco-terroristi in lotta per la salvezza del pianeta** ci porta a capire quanto Final Fantasy VII fosse contemporaneamente avveniristico e figlio del suo tempo.

## Remake 

Ora: nei fatti il Remake non è nemmeno la stessa identica canzone, ma una bella cover.

Visivamente splendida, certo, ma **con standard di qualche anno fa**.

E se consideriamo che il fulcro di tutta l'operazione è proprio la "sverniciata" grafica, abbiamo un po' di problemi. 

La tecnologia alle spalle di questo remake è infatti **vecchia di almeno cinque anni**, vale a dire totalmente vetusta per quando uscirà la sua ultima parte in un non meglio precisato futuro.

**Final Fantasy VII usciva agli albori della prima PlayStation, il suo remake nasce esattamente al canto del cigno della PS4.**

Intendiamoci: **non è una colpa, ma una condizione inevitabile**.

Anche se Square Enix fosse disposta a correre i _folli_ rischi di Squaresoft nel 1997 (e quindi investire praticamente tutto il proprio capitale umano, prima ancora che economico, ai destini di un singolo titolo) **non sarebbbe mai riuscita a creare un videogioco tanto immenso in tempi utili e con uno sguardo verso il futuro**.

A causa di ciò, **Final Fantasy VII - Remake non porta nulla di nuovo, rivoluzionario o scoinvolgente**, non cambia il suo mercato di riferimento, non è il titolo con cui tutti dovranno misurarsi d'ora in poi.

Non è, ne sarà mai, _Stairway to Heaven_.

<small>E può solo sperare di non diventare i Greta Van Fleet.</small>

