---
title: "Distant Worlds - Milano"
subtitle: Resoconto del primo concerto in Italia
sommario: Anticipo da subito che questo resoconto è una faccenda parecchio personale...
immagine: https://raw.githubusercontent.com/Xabacadabra/Xabacadabra.github.io/master/images/distant-worlds.jpg
date: 2017-05-13
lang: it-IT
---

Anticipo da subito che questo resoconto **è una faccenda parecchio personale**, quindi se state cercando un riepilogo dell'evento scritto in maniera più formale e un minimo più "giornalistica" mi spiace ma questa volta cascate male...

Il fatto è che, come spiegavo [un paio di settimane fa](/2017/pausetta/), la musica di Nobuo Uematsu e la serie _Final Fantasy_ in generale per me significano davvero un bel po'...

## Dai Midi all'Orchestra

<iframe width="560" height="315" src="https://www.youtube.com/embed/eRkHEFisMDo" frameborder="0" allowfullscreen></iframe>

> Non ho mai studiato musica. Non ho mai studiato composizione o imparato a suonare uno strumento. Volevo semplicemente realizzare musica per me stesso, così ho cominciato a suonare un po'.

<small>Nobuo Uematsu [(fonte)](https://daily.redbullmusicacademy.com/2014/10/nobuo-uematsu-interview) </small>

Anni fa citavo lo stesso Uematsu per trattare [**la questione dei limiti tecnici**](https://www.andreacorinti.com/posts/ita/nobuo-uematsu-e-la-bellezza-dei-limiti/) e di quanto quest'ultimi (per paradosso) abbiano spinto oltre in termini di creatività parecchi autori e artisti legati al meraviglioso mondo dei videogames.

## Soundfont

Senza divagare, giovando dell'esperienza del grandissimo [**William Kage**](https://www.williamkage.com/snes_soundfonts/), possiamo "toccare" con mano alcune repliche dei banchi di suoni con cui Nobuo Uematsu ha lavorato nell'epoca del Super Nintendo:

_sample_ da una manciata di kilobyte, mirabili salti mortali con i sintetizzatori e le _Roland SC-55 e SC-88_  sommati ad un lavoro a stretto contatto con i programmatori, **Sakaguchi** in primis.

<figure>
<img src='https://upload.wikimedia.org/wikipedia/commons/thumb/d/dd/Roland_SC-88Pro.jpg/1024px-Roland_SC-88Pro.jpg' alt='roland sc-88'>
</figure>

## Il Concerto

<blockquote class="instagram-media" data-instgrm-captioned data-instgrm-version="7" style=" background:#FFF; border:0; border-radius:3px; box-shadow:0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width:658px; padding:0; width:99.375%; width:-webkit-calc(100% - 2px); width:calc(100% - 2px);"><div style="padding:8px;"> <div style=" background:#F8F8F8; line-height:0; margin-top:40px; padding:50.0% 0; text-align:center; width:100%;"> <div style=" background:url(data:image/png;base64,iVBORw0KGgoAAAANSUhEUgAAACwAAAAsCAMAAAApWqozAAAABGdBTUEAALGPC/xhBQAAAAFzUkdCAK7OHOkAAAAMUExURczMzPf399fX1+bm5mzY9AMAAADiSURBVDjLvZXbEsMgCES5/P8/t9FuRVCRmU73JWlzosgSIIZURCjo/ad+EQJJB4Hv8BFt+IDpQoCx1wjOSBFhh2XssxEIYn3ulI/6MNReE07UIWJEv8UEOWDS88LY97kqyTliJKKtuYBbruAyVh5wOHiXmpi5we58Ek028czwyuQdLKPG1Bkb4NnM+VeAnfHqn1k4+GPT6uGQcvu2h2OVuIf/gWUFyy8OWEpdyZSa3aVCqpVoVvzZZ2VTnn2wU8qzVjDDetO90GSy9mVLqtgYSy231MxrY6I2gGqjrTY0L8fxCxfCBbhWrsYYAAAAAElFTkSuQmCC); display:block; height:44px; margin:0 auto -44px; position:relative; top:-22px; width:44px;"></div></div> <p style=" margin:8px 0 0 0; padding:0 4px;"> <a href="https://www.instagram.com/p/BUAOOH1DdmO/" style=" color:#000; font-family:Arial,sans-serif; font-size:14px; font-style:normal; font-weight:normal; line-height:17px; text-decoration:none; word-wrap:break-word;" target="_blank">#DistantWorlds ❤</a></p> <p style=" color:#c9c8cd; font-family:Arial,sans-serif; font-size:14px; line-height:17px; margin-bottom:0; margin-top:8px; overflow:hidden; padding:8px 0 7px; text-align:center; text-overflow:ellipsis; white-space:nowrap;">Un post condiviso da Andrea Corinti (@xabacadabra) in data: <time style=" font-family:Arial,sans-serif; font-size:14px; line-height:17px;" datetime="2017-05-12T19:08:23+00:00">12 Mag 2017 alle ore 12:08 PDT</time></p></div></blockquote>
<script async defer src="//platform.instagram.com/en_US/embeds.js"></script>

**Magnifico**, con qualche remora per via dell'acustica accettabile ma non proprio eccelsa del Teatro Linear CIak <small>(un tendone più che un teatro)</small>, ma **soprattutto per assenze eccellenti, come le meravigliose musiche di Final Fantasy VI.**

In particolare il mio fanatismo nei confronti di Uematsu mi ha portato a storcere un po' il naso durante l'ascolto dei brani tratti da **Final Fantasy XIII, XIV e XV**...ma d'altronde mi rendo conto che condensare le millemila tracce della serie in un concerto di due ore non dev'essere certo un'impresa facile.

<small>(meno clemente il parere riguardo timing/montaggio dei video, che in più momenti aveva un taglio decisamente amatoriale: che c'azzecca l'assalto al treno di Deling nel bel mezzo del filmato introduttivo di Final Fantasy VIII ?! )</small>

Menzione di merito poi per **la chiusura con _One Winged Angel_** dotata di un'enfasi e partecipazione tali che non ho mai visto nemmeno in molti concerti metal!

<iframe width="560" height="315" src="https://www.youtube.com/embed/tHG2Iv6pq7I" frameborder="0" allowfullscreen></iframe>

A tal proposito, **applausoni per il direttore d'orchestra Arnie Roth** che, oltre a dirigere alla grande l'Orchestra Filarmonica, si è rivelato pure un maestro di cerimonie simpaticissimo.

## Conclusioni

La scossa elettrica che m'è partita dentro ascoltando _Liberi Fatali_ non la potrò mai davvero sintetizzare a parole.

**Sono ormai passati quasi vent'anni da quando ho iniziato la mia personale storia d'amore con _Final Fantasy_** e, nonostante le burrascose delusioni dell'ultima decade, l'affetto che provo per gli episodi storici non è mai variato di una virgola <small> (semmai è andato aumentando)</small>.

In tutto questo **le gloriose composizioni di Nobuo Uematsu hanno giocato un ruolo _fondamentale_**, quindi l'emozione di sentirle suonate dal vivo è qualcosa che consiglio tassativamente a tutti i fan, sperando in un veloce ritorno del Distant Worlds!
