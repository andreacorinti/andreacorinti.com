---
title: "Del Remake di Final Fantasy VII"
subtitle: "Fai meno il pupazzo e seguimi"
sommario: "Visto ? Tanto lo so che l'avrete già visto per forza, nel bene o nel male c'ha fatto andare il sabato sera di traverso a tutti..."
immagine:  https://raw.githubusercontent.com/Xabacadabra/Xabacadabra.github.io/master/images/ff7remake1.jpg
date: 2015-12-06
lang: it-IT
---

Se mi conoscete un po' dovreste sapere come la mia sia _"un'esistenza scandita a suon di Lifestream"_.

Quindi quando parliamo di Final Fantasy VII, da queste parti parliamo di cose serie.

<iframe width="560" height="315" src="https://www.youtube.com/embed/M7hlrQVzrWY" frameborder="0" allowfullscreen></iframe>

Visto ?

Tanto lo so che l'avrete già visto per forza, nel bene o nel male c'ha fatto andare il sabato sera di traverso a tutti...

Bene, senza ulteriori indugi:

## Punti a Caldo

1. **Ma quello è Barret o Rude?** Tra gli occhiali da sole e il fisico 3/4 volte più asciutto mi sembra che da quelle parti si siano un po' confusi

2. Tolta Jessie, un pochino Biggs e un minimo Barret...**mamma mia che voci di merda Wedge e Cloud** (anche se su Cloud una voce di merda, infondo, ce la sento sempre bene)

3. **Il gameplay**...beh niente da dire, è più o meno come previsto. Presto per giudicare, si spera sia divertente e ben calibrato e non una delle tante ultime accozzaglie squex. Sul fatto che sia improntato sull'action, come detto, beh...sapessero farlo bene me ne starei, anche se non è certo il mio genere

4. Graficamente **tutto stilisticamente molto bello**, anche se qui si teme per l'eventuale effetto _patinato_ in eccesso

5. Lo **SCORPION GUARD!!!** (o guard scorpion che dir si voglia, storia lunga)


## Final Fantasy VII ad Episodi

Comprensibile per entrare nei **tempi di produzione, schifoso in termini di sceneggiatura e struttura:** 

Una delle cose a mio avviso più belle dei vecchi Final Fantasy **era poter decidere arbitrariamente quanto e come immergersi nel relativo universo**, dando tutto un altro spessore al "rapporto" che si ha con gli altri personaggi e con gli eventi che si scatenavano dopo il periodo "vissuto" assieme, periodo come detto più o meno grande in relazione alla voglia e le possibilità del giocatore.

È anche per questo che per esempio **Barret al terzo CD è oramai un amico**, un compagno di viaggio con cui se ne è passate davvero tante sia a livello di trama che di gameplay: 

Tutto questo per me ha sempre rappresentato **un'esperienza ben più potente di film e serie tv**, ed è uno degli elementi che mi fece innamorare dei videogiochi quand'ero piccolo.

## Unreal Engine 4

Personalmente mi piace, non ho nulla da recriminare sulla scelta, salvo che per quando il remake (o meglio il suo ultimo episodio) dovesse uscire **forse risulterà un engine già vecchio**, e (unito al punto sotto) mi spiace un po' vedere questo "dislocamento".

## CyberConnect2

Sviluppatori di .hack// e della serie di picchiaduro narutiani...anche qui non sono contro il loro coinvolgimento a priori (anzi, se va bene di battle system se ne intendono di più della Square Enix) però anche qui **mi spiace notare quanto FF7 sia diventato un prodotto meno casalingo.**

## Nobuo Uematsu

A quanto so **non è stato coinvolto**.

Certo, compositori di talento in Giappone non mancano e la colonna sonora originale è sempre di proprietà della Square Enix, ma **credo che sarebbe stato più corretto e sensato chiamare Mastro Nobuo a lavorarci**, quantomeno come supervisore.

## Tagli e Aggiunte

Se ponderate, come detto, **potrei starmene.** 

È chiaro che **levare la World Map** sarebbe una cosa (mi piangerebbe il cuore, ma mi rendo conto che è un po' un delirio da realizzare con lo stile grafico odierno), **inserire Genesis nei momenti fondamentali della storia tutt'altra.** 

Personalmente **ho odiato quasi ogni elemento partorito dalla Compilation**, soprattutto le abnormi stronzate presenti in Crisis Core e il _denzelcentrismo_ di Advent Children...quindi questo è probabilmente il punto che mi mette più ansia.


## Riflessione a Freddo

Bene. 

Io devo dire che **'sto trailer un po' m'ha smorzato la curiosità.** 

Strano eh, ma forse è proprio perché **il poco che si vede corrisponde in pieno a tutto ciò che mi aspetto dal remake** (occhiali da sole e magrezza di Barret a parte) 

Cioè: non c'è ancora nulla di sputtanoso (_per ora_), e questo è un bene. 

Grossomodo sembrano aver reso giustizia all'intro originale, e non è davvero cosa da poco... 

**Ma NON è FF7.** 

**Com'è anche giusto che sia.**

È un remake e, in quanto tale, sarà chiaramente qualcos'altro: previsto e messo in conto.

Il guaio è che da un lato sarà sì un gioco nuovo, magari anche bello, ma di cui **temo finirò per prevedere ogni cosa**.

E attenzione: 

**Non lo dico solo perché Final Fantasy VII lo conosco a menadito**, ma anche perché **conosco la Square Enix**. 

Conosco lo stile che hanno mostrato in questo minutino, conosco l'approccio creativo dei tizi che ci lavorano e, anche se non dovessero fare una puttanata <small>(lo spero tanto e magari è la volta buona)</small> già so che **non potrebbero dirmi nulla di nuovo.** 

Non potrebbero, insomma, farmi fare il proverbiale salto sulla sedia seguito da un tuffo al cuore (salvo per motivi sbagliati, vedi Gackt). 

Non con **una storia che già conosco** e amo nella sua incarnazione originale, non con il loro prevedibile e oramai consolidato stile dalle alterne fortune.

Di mio **spero che questo remake ce la faccia ad essere un minimo degno, che riesca così a tramandare Final Fantasy VII ad una nuova generazione di videogiocatori troppo schizzinosi** per fiondarsi sull'originale <small>(e che forse Final Fantasy VII non se lo meriterebbero proprio, ma vabbè)</small>

Ma per me, ecco, mi sa proprio che non è cosa.