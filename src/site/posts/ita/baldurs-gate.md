---
title: "Baldur's Gate"
subtitle: "La morale"
sommario: "Bene. è stato lungo è faticoso, ma finalmente ho terminato Pillars of Eternity, e credo di poterlo recensire come si deve."
immagine: https://raw.githubusercontent.com/Xabacadabra/Xabacadabra.github.io/master/images/baldur.jpg
date: 2018-01-04
lang: it-IT
---

Ho deciso di aprire questo 2018 così come l'ho ludicamente finito, vale a dire riterminando, dopo tanti anni, la celeberrima saga di _Baldur's Gate_, approfittando nella sua ultima incarnazione: 

**le _Enhanced Edition_ ad opera di Beamdog**.

<figure>
<img src="https://www.gatheryourparty.com/wp-content/uploads/2012/12/Baldurs-Gate-Enhanced-Edition.jpg" alt="Baldur's Gate Enhanced Edition">
</figure>

Questa "recensione-panoramica" è abbastanza pachidermica (al solito amo perdermi in svariate fregnacce, capitemi) ergo la strutturerò in punti salienti, in modo che ognuno possa concentrarsi sul determinato argomento d'interesse.

<figure>
<img src="https://www.nohighscores.com/wp-content/uploads/2012/07/baldursgate_ee_newstuff.png" alt="NPC Baldur's Gate Enhanced Edition">
</figure>

Anzitutto, prima di parlare della EE, andiamo ad analizzare un paio di punti legati alla serie classica.

## Il variabile ritmo lento di Baldur's Gate

<figure>
<img src="https://www.baldursgate.com/img/screenshots/thumbs/screen01.jpg" alt="Baldur's Gate Enhanced Edition">
<figcaption>Baldur's Gate 1
</figcaption>
</figure>

Non si può parlare in modo preciso di "un" gameplay di Baldur's Gate, poiché fondamentalmente relativo alle precise scelte del giocatore: 

Uno smaliziato ladro/guerriero picchiatore da mischia, equipaggiato a dovere e con qualche "buff" magico a disposizione può tranquillamente terminare il gioco senza l'ausilio di un party giocando a ritmo serrato (ai limiti dell'action) senza pianificare praticamente nulla...posto che sappia muoversi abbastanza bene in un RPG della "vecchia scuola".

Viceversa, un più canonico ed eterogeneo gruppo d'avventurieri (Protagonista + splendidi NPC Made in BlackIsle) paradossalmente spesso e volentieri necessita più impegno...o meglio, lo necessita se siete interessati a far portare a casa la pelle a tutti quanti.

## Vecchiaia

<figure>
<img src="https://www.baldursgateii.com/images/screens/screen14.jpg" alt="Baldur's Gate Enhanced Edition">
<figcaption>Baldur's Gate 2
</figcaption>
</figure>

Già all'epoca della sua uscita ho sempre sostenuto come uno dei difetti fondamentali di Baldur's Gate stesse nella mole di incessanti combattimenti, spesso più _"intoppi spezza-ritmo"_ più volti a far sprecare incantesimi a Maghi e Stregoni che nel rappresentare vere e proprie sfide appaganti (che ohi, non mancano: chiedete alla Fortezza dell'Osservatore, certi Lich o qualche Drago a caso).

In questo senso, **le meccaniche di D&D in questo aiutano poco**, idem l'aspetto "ruoloso" decisionistico mai davvero portato fino infondo dalla serie (ma per quello esiste _Planescape: Torment_)

## Tempo e Immensità

<figure>
<img src="https://www.baldursgateii.com/images/screens/wallpapers/wallpaper01_hd.jpg" alt="Baldur's Gate Enhanced Edition">
<figcaption>Baldur's Gate 2
</figcaption>
</figure>

D'altro canto, traghettare il proprio protagonista dalle quattro mura di Candlekeep per portarlo a scenari degni dell'Epica del miglior fantasy è una di quelle cose che ha effettivamente pochi eguali nel mondo dei videogiochi, e di cui nessun esponente moderno ha davvero saputo cogliere l'eredità:

Indipendentemente da allineamento, percorso o battaglie **il nostro protagonista di Baldur's Gate parte ragazzino e finisce veterano, e il bello è che gli altri questo _lo sanno_.**

Lo sanno i membri del gruppo, i nostri vari nemici, perfino le fugaci comparse come Elminster e Drizzt (nomi che tutti i conoscitori dei Forgotten Realms conoscono molto bene).

## Enhanced Edition

<figure>
<img src="https://www.baldursgateii.com/images/screens/concept02.jpg" alt="Baldur's Gate Enhanced Edition">
<figcaption>Uno dei nuovi NPC
</figcaption>
</figure>

Le nuove edizioni Beamdog fanno **un lavoro certosino per quanto riguarda compatibilità, ottimizzazione del vecchio Infinity Engine e resa su macchine moderne**... <small>(tanto che non si capisce come mai dalle parti dell'Obsidian si ostinino ad utilizzare quel mattone dello Unity, ma vabbè)</small>

...in compenso, escono decisamente dal seminato quando ci mettono "del loro" nell'ambito creativo:

**Gli NPC (e le relative quest) aggiunti sono ovviamente facoltativi, ma in ogni modo spesso estremamente "stonati" e fuori posto se paragonati ai personaggi classici**, e diciamo pure che parliamo di gente decisamente poco memorabile: 

Personalmente posso parlare nel dettaglio giusto di **Hexxat** (portata avanti fino alla fine) e **Dorn** (parcheggiato con GIOIA subito dopo l'inizio di _Throne of Bhaal_):

Ecco, **sembrano i classici personaggi precotti e volutamente stereotipati che trovate alla fine dei vari manuali supplementari di un generico GDR fantasy**.

La main quest di Hexxat, in particolare, rappresentava potenzialmente **un'occasione per esplorare altre parti degli sterminati Forgotten Realms**, ma all'atto pratico si risolve in **una storia scialba** che viene per giunta narrata peregrinando tra alcuni dei dungeon peggio escogitati del mondo isometrico.    

**Neera** (che ho usato solo in BG1 per questioni di "spazio" e allineamento) sembra aver avuto uno sviluppo più interessante e ragionato, anche se per a istinto mi pare _chiassosamente moderno_.

## Morale

<iframe width="560" height="315" src="https://www.youtube.com/embed/a0YRPiygI2Y" frameborder="0" gesture="media" allow="encrypted-media" allowfullscreen></iframe>
<small>L'EPICITÀ</small>

Ultimamente sto provando il recente _Tyranny_ e le mie memorie di <a href="https://xabacadabra.github.io/2016/pillars-of-eternity-recensione/">Pillars of Eternity</a> sono ancora abbastanza fresche, quindi lo posso dire senza mezzi termini:

Nella scuola dei RPG isometrici, **la saga di Baldur's Gate** è ancora imbattibile.

Non è uno straordinario capolavoro di narrazione come _Planescape: Torment_, non ha le stesse pretese d'originalità dei suoi successori spirituali come il sopracitato PoE (o anche gli ormai datati Neverwinter Nights) ma **resta ancora oggi il più immersivo, immenso esempio di come un RPG di questo tipo dovrebbe essere a livello di scrittura, interazioni e rapporto visivo x ottimizzazione**:

Non c'è storia: 

Tra **un vetusto Infinity Engine scattante**, con fondali meravigliosi e senza 3D buttato a caso e i **vari accrocchi fatti con l'Unity** io preferirò sempre il primo, o quantomeno qualche soluzione intermedia (telefonare agli ex della **Troika Games** per credere)           