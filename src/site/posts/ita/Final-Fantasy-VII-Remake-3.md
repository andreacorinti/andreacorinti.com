---
title: "Final Fantasy VII Remake è un fallimento di lusso"
subtitle: "Non fa schifo, non ci assolve da tutti i nostri peccati"
sommario: "Attenzione: possibili spoiler, evitate di leggere se volete evitarveli"
immagine:  https://upload.wikimedia.org/wikipedia/it/thumb/d/d6/Final_Fantasy_VII_Remake_logo.PNG/1024px-Final_Fantasy_VII_Remake_logo.PNG
date: 2020-07-10
lang: it-IT
---

> Attenzione: possibili spoiler, evitate di leggere se volete evitarveli

Partiamo dalle cose buone.

## Avalanche, Midgar e nostalgia

**Sul piano artistico il remake è proprio bello**, personalmente ho vissuto meno l'impatto perché quella verginità lì l'ho persa con [Advent Children](https://www.andreacorinti.com/posts/ita/final-fantasy-vii-advent-children/).

Ma in generale, rivedere la cura con cui tante cose sono state ricreate è commovente ed emozionante.

Allo stesso modo, **l'arco narrativo dell'Avalanche è molto carino e ho trovato bello dare più spazio a Jessie, Wedge e Biggs** (personaggi che come sappiamo nell'originale Final Fantasy VII sono poco più che comparse), così come diversi dialoghi con Tifa e praticamente tutte le parti con Aeris.

Roba nuova che s'inserisce bene nella trama originale senza snaturarla, forse **ogni tanto col sapore della fan fiction messa lì** ma comunque coerente col tutto.

## Il finale del Nomura più pazzo del mondo

Il finale della prima parte di questo Remake mostra le carte in tavola e tira le somme coi _Dissennatori_, **il concetto stesso dietro il termine "Remake"** (che va visto anche come una sorta di _"Riscritto"_) e in generale va a toccare universi paralleli, realtà alternative, _what if?_ e tutta quella roba narrativamente molto pericolosa che fa tanto Kingdom Hearts <small>(con l'importante differenza che KH con questo spirito un po' c'è nato)</small>.

Capisco le ragioni dietro il finale intendiamoci, e sinceramente non so se si sarebbe potuto fare qualcosa di meglio:

Come ho sempre ribadito, **non avrebbe avuto senso raccontarmi una storia che conosco a memoria pretendendo di ricerare suspance e catalizzare l'interesse dopo la fine di quella che resta meramente una "Prima Parte"**.

Il guaio è che, **se uno la storia originale non la conosce, di tutta sta roba metanarrativa non può capirci molto** poiché non ha ovviamente mai attraversato il binario da dove ora stiamo deviando.

Viceversa, chi su quel binario ci ha viaggiato più e più volte, può prendere questa deviazione come una deragliata bella e buona.

## I due difetti principali

Ma volendo lasciare perdere Dissennatori, cambiamenti e cose che in fin dei conti potremo valutare solo a remake terminato, per me i veri problemi di Final Fantasy VII Remake sono due:

1. **Ritmo lentissimo**

2. **Sephiroth Spamming**

**Final Fantasy VII Remake infarcisce di spiegoni non richiesti**, dinamiche da giochi open world e dialoghi (talvolta pure belli, come detto) che **spezzano irrimediabilmente il ritmo e la suspance a cui l'originale era devoto:**

Visitare Midgar e cercare gattini con Tifa può essere qualcosa di simpatico e carino, ma quando **lo fai in mezzo a due attentati** che originariamente avvenivano uno dietro l'altro è n'altro paio di maniche.

È bello vedere che Aeris interagisca con Marlene...ma ecco, magari non quando **il fottuto Settore 7 sta per essere spappolato dalla pizzona.**

Grossomodo, mi trovo più o meno sulla stessa lunghezza d'onda dell'ottimo [dunkview](https://www.youtube.com/watch?v=8Qlf3b9wa4s).

## Per le puntate precedenti:

* [Final Fantasy VII Remake](https://www.andreacorinti.com/posts/ita/Final-Fantasy-VII-Remake-2/)
* [Del Remake di Final Fantasy VII](https://www.andreacorinti.com/posts/ita/Final-Fantasy-VII-Remake/)