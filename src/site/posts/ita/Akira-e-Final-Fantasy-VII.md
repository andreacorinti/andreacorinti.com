---
title: "Akira e Final Fantasy VII"
subtitle: "Di moto, bombe atomiche e teppismo. Ma non solo"
immagine: https://raw.githubusercontent.com/Xabacadabra/Xabacadabra.github.io/master/images/akira-ff7.jpg
date: 2017-03-14
---

**ATTENZIONE! In questo post tento di non rivelare nulla riguardo le trame delle due opere in questione. Ciò detto, consiglio di proseguire nella lettura solo se le si conosce entrambe!**

Penso a questo post da circa un annetto, da quando cioè lessi per la prima volta il manga del capolavoro di **Katsuhiro Otomo** dopo essere mezzo cresciuto avendo visto e rivisto l'omonimo film.

Diciamo che mi sono divertito ad analizzare alcuni particolari della **cifra stilistica di _Akira_**, mettendoli in relazione con quello che è da sempre uno dei miei topic preferiti:

**_Final Fantasy VII_**.

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/akira1.jpg)
![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/ffvii-1.jpg)

_La grande scuola artistica dei montacarichi._

## L'Importanza di Akira

**Akira è stato una chiave di volta per _Shonen_, _Seinen_, Cyberpunk e forse per la Fantascienza tutta**:

Sparandola, potremmo definirlo una sorta di **_Divina Commedia_ della cultura giapponese moderna**.

Perciò, specifichiamolo:

**La sua influenza non inizia o finisce certo con Final Fantasy VII**, anzi.

Tuttavia, visto che menziono **due opere indiscutibilmente seminali per i rispettivi settori**, analizziamo insieme un po' di eventuali parentele.

## Il lascito di Hiroshima e Nagasaki

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/akira4.jpg)

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/ffvii-4.jpg)

**Il trauma dell'Atomica è stato molto spesso ripreso dall'intrattenimento giapponese**, in parte forse con l'intento di esorcizzarlo:

La distruzione totale ed indiscriminata, _annichilente_, a suo modo **tanto avveniristica e moderna quanto arcaica, mitologica.**

Probabilmente le parole di **Oppenheimer** riguardo il [test di Trinity](https://it.wikipedia.org/wiki/Trinity_%28test_nucleare%29) rappresentano sempre la descrizione perfetta:

> Sapevamo che il mondo non sarebbe stato più lo stesso. Alcuni risero, altri piansero, i più rimasero in silenzio. Mi ricordai del verso delle scritture Indù, il Baghavad-Gita. Vishnu tenta di convincere il Principe che dovrebbe compiere il suo dovere e per impressionarlo assume la sua forma dalle molteplici braccia e dice, "Adesso sono diventato Morte, il distruttore dei mondi." Suppongo lo pensammo tutti, in un modo o nell'altro.

Su questo punto, a mio avviso **cruciale per comprendere tutta l'industria dell'intrattenimento del sol levante**, consiglio a chi mastica l'inglese [**quest'ottimo articolo**](https://theconversation.com/the-deep-influence-of-the-a-bomb-on-anime-and-manga-45275) di _The Conversation_.

## Spiritualità e Scienza

Forse anche per quanto appena scritto, **lo sci-fi giapponese ha spesso avuto un sapore ai limiti del mistico** <small>(congratulazioni Shinji!)</small>, una sorta di <i>"religiosità laica"</i> spesso e volentieri pesantemente influenzata tanto dalle visioni post-apocalittiche del _Mad Max_ di **George Miller** quanto dal cyberpunk di **William Gibson** o da film come _Blade Runner_ <small>[(vi ricordate che diceva Hironobu Sakaguchi a tal proposito, sì?)](http://127.0.0.1:8008/posts/ita/intervista-hironobu-sakaguchi/)</small>.

**Probabilmente _Ghost in the Shell_ ha rappresentato il summa di tutto questo discorso**, ma questa è un'altra storia, già brevemente accennata su Xaba Cadabra [in altra sede](http:/xabacadabra.github.io/2016/ghost-in-the-shell/).

## Moto!

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/akira-moto.jpg)

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/ffvii-moto.jpg)

Se seguite anime-manga o siete comunque appassionati della pop culture nipponica avrete ben note le figure dei _Bōsōzoku_: letteralmente, **Tribù della Velocità Sfrenata**

<figure>
<img src='https://upload.wikimedia.org/wikipedia/commons/2/23/JapaneseBosozoku.jpg' alt='bosozoku'>

_Lo so, a vederli fanno un sacco ridere ma chissà che ne direbbe il Marrabbio di turno._

In buona sostanza, la categoria del giovane **Eikichi Onizuka** (celeberrimo protagonista di _GTO_ e _Shonan Junai Gumi_) ma anche, per certi versi, diretti _colleghi_ del nostro **Cloud**:

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/gioco-moto-ff7.gif)

_Questo mini-gioco è a tutti gli effetti uno dei primi "Bōsōzoku Simulator", a voler ben vedere_

Inutile dire che **Kaneda e Tetsuo questa moda non solo l'hanno _cavalcata_, hanno proprio contribuito a ridefinirla:**

Basti pensare alla copertina del film, con Kaneda di spalle che osserva la sua meravigliosa moto scarlatta.

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/akira-cover.jpg)

Non parliamo "solo" di **una delle immagini più emblematiche, citate e celebrate della storia di animazione e fumetto**: se ci pensate, **è un vero e proprio manifesto per l'intera sottocultura sopracitata**.

## Midgar e Neo Tokyo

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/neo-tokyo.jpg)

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/midgard.jpg)

Diverse eppure strette parenti, poiché ambedue degne **rappresentanti dell'incubo celato dietro il sogno delle Megalopoli**:

Intere regioni, forse vere e proprie _nazioni_ più che mere città, dove all'inesorabile squallore delle periferie viene contrapposta la decadente opulenza dei quartieri ricchi.

Oltre a questo, ancora una volta torniamo **al discorso estremamente giapponese della radice tradizionale soffocata in uno scenario _esasperatamente_ moderno**, e del resto non è un caso se William Gibson lo battezzò così:

> "Il Giappone moderno è stato semplicemente cyberpunk"

Credo fosse inevitabile che la versione futuristica di Tokyo concepita da Otomo andasse ad incontrare alcune similitudini con la Midgard _Made in Squaresoft_:

Epicentri di tecnologia, inquinamento, un passato soffocato dall'inesorabile bisogno di _futuro_ ma, e soprattutto, caratterizzati da un tremendo **classismo.**

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/akira2.jpg)

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/ffvii-2.jpg)
_Nel dubbio, da qualche parte mettece un parco giochi._

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/akira6.jpg)

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/ffvii-6.jpg)

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/akira7.jpg)

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/ffvii-7.jpg)

Classismo che, com'è tipico anzitutto nella vita reale, **va riflettendosi tanto negli individui quanto nell'architettura stessa dei vari quartieri** o, per meglio dire, dei vari **_Settori_.**

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/akira5.jpg)

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/ffvii-5.jpg)

## Il Futuro passato del Giappone

Questo argomento, già sfiorato sopra, è molto profondo e cruciale: faccio a meno di trattarlo in modo approfondito perché ci ha già pensato [**il Dottor Manhattan qualche anno fa in modo meraviglioso**](https://docmanhattan.blogspot.it/2014/08/giappone-in-film-fantascienza-anni-80-e-90.html) <small>(personalmente lo ritengo uno dei post più belli e potenti dell'Antro Atomico, il che è tutto dire!)</small>.

Stando sul tema, possiamo certamente notare come **Akira (1988) e Final Fantasy VII (1997) abbiano rispettivamente aperto e <small>(praticamente)</small>chiuso una delle decadi più intensamente creative ed ispirate della storia moderna**, e non solo a livello concettuale, ma anche in termini molto pratici:

## Quanto sono costati Akira e Final Fantasy VII ?

Da un lato, manga a parte, abbiamo **il più costoso lungometraggio animato giapponese della sua epoca** [^anime]: _Akira_ è costato la bellezza di 8 milioni di dollari, che nel Giappone del 1988 non erano esattamente bruscolini.

[^anime]: Se non erro il record venne stracciato dallo Studio Ghibli con Principessa Mononoke, ma Otomo si è rifatto nel 2004 con il costosissimo Steamboy

Ma dall'altro, abbiamo la prima grande opera videoludica in tre dimensioni, dal budget tanto spropositato (**145 milioni di dollari**) da resistere tuttora **[saldamente sul podio delle produzioni videogiocose più costose di sempre](https://en.wikipedia.org/wiki/List_of_most_expensive_video_games_to_develop) , _unico_ nella top 10 ad essere stato rilasciato prima del _2008_.** [^ff7costa]

[^ff7costa]: Manco a dirlo, questo è uno dei tanti motivi che mi porta a dubitare dell'operazione remake.

## Akira e Jenova

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/akira3.jpg)

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/ffvii-3.jpg)

Misteriose e potentissime entità che, **nonostante appaiano relativamente poco o comunque molto in sordina, rappresentano un po' l'epicentro di tutto**, in primis dell' _"effetto Hiroshima"_ di cui ciarlavo all'inizio.

Non a caso infatti ambedue le figure **posseggono una forte connotazione mistica, o meglio ancora _divina_**, la famosa spiritualità che va scontrandosi con la scienza, la razionalità, **il moderno.**

**Spiritismo primordiale che va duellando con il progressismo senza scrupoli**, seppur con diverse incarnazioni morali [^morale]

[^morale]: Akira è una figura neutrale in balia degli eventi, Jenova rappresenta un parassita fisiologicamente nocivo per il Pianeta

In pratica, ritorniamo **alla dicotomia tutta Giapponese che menzionavo prima analizzando Midgard e Tokyo.**

![akira e final fantasy vii](https://raw.githubusercontent.com/Xabacadabra/Xabacadabra.github.io/master/gallery/akira-ff7/sensoji.jpg)

_L'antichissimo tempio buddhista Sensō-ji, incastonato nel quartiere di Asakusa nel bel mezzo della modernissima capitale nipponica, è forse l'emblema perfetto per rendere tutto questo discorso._

Antico e Nuovo, Orientale e Occidentale, Spirituale e Terreno, Naturale e Tecnologico.

Forse, **il cuore del particolare fascino della sushi-sci-fi sta tutto lì.**

E di mio, sono abbastanza convinto che questo insoluto e "pacifico" conflitto abbia raggiunto il proprio apice creativo proprio tra la fine degli anni '80 e i primi del nuovo millennio.

<iframe width="560" height="315" src="https://www.youtube.com/embed/ruHwDL7Zb8I" frameborder="0" allowfullscreen></iframe>
