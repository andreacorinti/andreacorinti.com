---
title: "Giochi Troppo!"
subtitle: "Spegni il computer e vai a dormire!"
permalink: "projects/giochi-troppo/"
sommario: "Un film di 10 ore è un mattone. Un videogioco di 10 ore è troppo breve."
immagine: /img/giochi-troppo.jpg
lang: it-IT
date: 2022-08-14
---

# [Link per l'epub su itch.io](https://xabacadabra.itch.io/giochi-troppo)

### [Link per acquistare il libro cartaceo su amazon](https://www.amazon.it/dp/B0B9LNVLCH)

Ho iniziato a scrivere questo scanzonatissimo saggio tra il settembre e l'ottobre del 2021.

Lo considero un parto dovuto al processo di autoanalisi in cui mi sono ritrovato dopo i lockdown COVID-19, nonché una forma di "risarcimento" per tutte le ore che ho speso appresso ai videogame.

Anche se tento di usare un tono leggero e il più possibile "giocoso", specifico che dietro c'è una bella bibliografia piena di studi molto seri e interessanti che consiglio a tutti quelli che volessero approfondire in modo più accademico l'argomento.

<blockquote class="twitter-tweet"><p lang="it" dir="ltr"><a href="https://twitter.com/hashtag/GiochiTroppo?src=hash&amp;ref_src=twsrc%5Etfw">#GiochiTroppo</a><br><br>Da qualche tempo sto elaborando un libretto che ha l&#39;ambizione di ragionare su quanto tempo ci costano i videogiochi, e ho scoperto diverse cose interessanti: <br><br>Anzitutto in Italia si fa fatica a vederli trattati in contesti &quot;generalisti&quot;:<br><br>Thread ⬇️</p>&mdash; Andrea Corinti (@XabCorinti) <a href="https://twitter.com/XabCorinti/status/1458550157600043021?ref_src=twsrc%5Etfw">November 10, 2021</a></blockquote> <script async src="https://platform.twitter.com/widgets.js" charset="utf-8"></script>

## Descrizione

_Giochi Troppo_ è un invito alla riflessione sul tempo di vita che dedichiamo al videogame e, allo stesso tempo, un’analisi su quanto questo mondo sia diventato importante nelle nostre vite.

Questo libro è figlio del lockdown del 2020 e più di vent’anni passati tra i videogiochi, che qui non vengono mai demonizzati ma raccontati in una chiave di lettura che, seppur scanzonata, vanta solidi studi e riferimenti alle spalle.

Tra citazioni e artwork, attraversiamo il mondo videoludico partendo da Monkey Island fino ad approdare alla galassia degli streamers, puntando anche i riflettori sul fenomeno Fortnite e il movimento _“game quitters”_.

Nella seconda parte il libro ospita tre interviste a videogiocatori dai background particolari: una musicista insegnante, un filosofo programmatore e una psicologa: con loro proviamo a fare il punto su cos’è il videogioco oggi, ipotizzando cosa potrebbe diventare domani.