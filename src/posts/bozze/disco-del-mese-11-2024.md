---
title: "Disco del Mese - Novembre 2024"
subtitle: ""
sommario: ""
immagine:
date: 2024-11-24
lang: it-IT
---

[_**Ottobre 2024**_](/posts/ita/disco-del-mese-10-2024)

### The Cure - Songs Of A Lost World

Sapevo già che sarebbe stato impossibile non citare il nuovo inedito di quella che resta una delle band più seminali e importanti della vecchia _new wave_, anche perché coi tempi che stiamo vivendo sembra proprio essere uscito al momento giusto per una somma di motivi.

Confesso che partivo curioso e titubante il giusto: preventivavo un disco carino ma dimenticabile, tipo come fu [ad agosto con gli Smashing Pumpkins](/posts/ita/disco-del-mese-08-2024/)...e invece oh, _Songs Of a Lost World_ mi si è incastrato nelle sinapsi come accade solo di rado con gli inediti:

produzione fenomenale, synth e ispirazione, disco da ascoltarsi a ripetizione per qualche mesetto.

Preciso che a me i Cure piacciono molto ma non sono esattamente loro fanatico (per dire, con Nightwish o Judas Priest sono molto più consapevolmente di parte)

###  Crippled Black Phoenix - The Wolf Changes Its Fur But Not Its Nature

Segnalato su Livello Segreto da [@Zel](https://livellosegreto.it/@Zel), fantastico disco prog-rock sperimentale oscuro, matto e prodotto in modo DIVINO.

Tutto il disco è bellissimo ma in particolare _Song For The Unloved_ (un quarto d'ora di canzone con dentro la qualsiasi) è senz'altro una delle canzoni che più mi ha colpito in questo 2024.

### Devin Townsend - PowerNerd 

Sì in teoria è uscito a fine ottobre, ma portate pazienza me lo sono sentito tutto più tardi quindi lo piazzo a Novembre: 

Ora, Devin è un poliedrico genio, un pazzo e credo uno degli artisti che ha spaziato su più mondi diversi tra i suoi millemila progetti (contando anche gli esordi con gli Strapping Young Lad) un polistrumentista e cantante fenomenale, ma soprattutto un produttore meticoloso e attento a ogni singolo suono. 

Di _PowerNerd_ l'unica traccia che mi ha convinto pochino è proprio la title track, il resto è tutto bellissimo con un accento particolare su _Falling Apart_, _Knuckledragger_, _Goodbye_ e il folle inno per noi consumatori di caffè _Ruby Quaker_

Forse non è sui livelli del recente Empath (_Singularity_ mamma mia) o altri classici, ma resta un disco veramente bello che vale la pena ascoltarsi e riascoltarsi.

### Opeth - The Last Will And Testament

Novembre ricco 

### Linkin Park - From Zero

Se ne sono dette di ogni sul ritorno dei Linkin Park con la nuova cantante Emily Armstrong a sostituzione del compianto Chester Bennington. 

Ora, come avevo scritto a suo tempo [in questo post dedicato proprio a Chester](/posts/ita/chester-bennington/), io non sono mai stato esattamente un fan dei Linkin Park se escludiamo _A Thousand Suns_ e qualche vecchio singolo, quindi direi che ho potuto ascoltare il disco con la giusta dose di distanza emotiva...

e l'ho trovato molto bello! 

_Casuality_ e _Overflow_ mi sono piaciute un botto, _Heavy Is the Crown_ mi ha preso abbastanza (merito della seconda stagione _Arcane_) e, assieme a _Two Faced_ e _Gave You Everything_, direi che è la canzone più "da LP" in termini di produzione e stile. 

_Cut the Bridge_ invece mi ha fatto schifo, ma probabilmente si tratta di un discorso produzione / chitarra che mi ha riportato a certe cose pop punk USA (uno dei pochi generi che mi fa venire le bolle, problema mio).

Nel complesso? 

Certamente c'è un grosso studio commerciale e la voglia di utilizzare un nome che inevitabilmente apre molte più porte al buon Mike Shinoda, che è poi da sempre il deus ex machina di tutto ciò che riguarda i destini nel gruppo (e a livello di marketing ha sempre avuto un certo fiuto: i Linkin Park il senso commerciale non lo scoprono certo oggi).

Insomma, ci sarà pure del cinismo, ma produttivamente parlando mi pare davvero un signor disco e, per forza di cose, chi c'era sentirà un botto di nostalgia per i primi anni 2000, in particolare chi all'epoca viveva l'adolescenza.

### Klone - The Unseen

I Klone sono un gruppo progmetal che per qualche motivo non mi ha mai davvero conquistato e finisco puntualmente per scordarmi: eppure sono un gran fan di _Into the Void_ (dall'album The Dreamer's Hideaway), quindi è strano e forse è pigrizia mia.

The Unseen è un disco molto interessante: per certi versi, mi è sembrato di sentire gli Incubus che suonano i Porcupine Tree o qualcosa del genere.

### Thy Catafalque – XII: A gyönyörū álmok ezután jönnek

Ah, il famoso metal magiaro (?!) disco davvero interessante nella scena avant-garde con radici nel black metal e un respiro più progressive, unito alla particolarità della lingua ungherese che per forza di cose ha un suono tutto suo.

### VOLA - Friend of a Phantom

I VOLA sono gruppo danese di belle speranze che fa progmetal e un paio di anni fa mi stupì in positivo con l'abum _Witness_, e che in questo _Friend of Phantom_...mi ha deluso della grossa.

Lo so: in teoria questa rubrica sarebbe nata per parlare _bene_ di nuovi dischi, però nel crogiolo dell'ascolto selvaggio capitano pure le delusioni, quindi ho un pelo cambiato la mia "linea editoriale", anche perché dai VOLA mi aspettavo davvero tanto e invece hanno _volato_ davvero basso (sì, dopo questa potete picchiarmi):

una produzione di plastica, una collaborazione con Anders Fridén (In Flames) dove nessuno mi sembra crederci davvero tranne l'etichetta, alcune melodie interessanti (_We Will Not Disband_ potenzialmente molto bella) soffocate da un ovattato che boh, pare preso dai Coldplay con timidi tentativi di djent qui e la.

Mo so cosa state pensando perché l'internet è fatto così, ma ci tengo a precisare che non sto assolutamente dicendo _"che album di merda"_, probabilmente è anche colpa mia che avevo alzato un po' troppo l'asticella delle aspettative.