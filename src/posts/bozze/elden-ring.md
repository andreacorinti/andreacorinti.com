---
title: "Perché ho mollato Elden Ring"
subtitle: ""
sommario: ""
immagine:
date: 2023-04-13
lang: it-IT
---

Dopo 23 ore abbondanti e diversi mesi di stop, ho definitivamente parcheggiato il blasonato titolo di From Software:

ho esplorato un bel po', sconfitto Rennala e mi sono ritrovato perso in giro, e per paradosso il mio stop non è dovuto a difficoltà particolari ma proprio a questo soverchiante senso di "troppo" che finiva per inficiare la mia esperienza di gioco.

Ovviamente, non sto assolutamente parlando di un difetto ma anzi di uno dei pregi principali di Elden Ring, eppure per il giocatore che sono oggi mi tocca ammettere che un mondo così aperto in un contesto Souls-like non fa proprio per me.

## Open World 

Da ragazzino, i primi esempi di giochi a mondo aperto rappresentavano una vera e propria ossessione: 

Daggerfall, GTA3, Vice City e San Andreas, Morrowind, Oblivion e più in la Skyrim sono con ogni probabilità alcuni dei videogame dove ho passato più tempo e trascorso vite intere (in particolare Morrowind con una sfilza di mod).

Se vogliamo allargare il discorso, anche i Final Fantasy dell'era PlayStation (i miei giochi del cuore) garantivano quel senso di esplorazione e libertà che tanto mi ha galvanizzato in passato, plasmando in un certo senso i miei gusti per il futuro.

Nei Bethesda poi, l'idea stessa di scrivermi storie e inventarmi background in modo simile a quanto accade nei GDR cartacei ha finito per diventare uno degli elementi principali che cercavo in un videogame.

## Souls