---
title: "Disco del Mese - Febbraio 2025"
subtitle: "Saor – Amidst the Ruins"
sommario: "Lasciamoci alle spalle un Sanremo orrendo (in cui mio malgrado ho dovuto rivalutare Fedez...), andiamo alla mia solita rassenga di dischi del mese, con in cima un meraviglioso figlio di Scozia..."
immagine: https://www.angrymetalguy.com/wp-content/uploads/2025/02/567672.jpg
date: 2025-02-28
lang: it-IT
---

[_**Gennaio 2025**_](/posts/ita/disco-del-mese-01-2025)

Lasciamoci alle spalle un Sanremo orrendo (in cui mio malgrado ho dovuto rivalutare Fedez...), andiamo alla mia solita rassenga di dischi del mese, con in cima un meraviglioso figlio di Scozia...

## Saor – Amidst the Ruins

Bellissimo. 

Non ho altre parole credo, salvo che la title track è superlativa e [la rece di El Cuervo su AMG](https://www.angrymetalguy.com/saor-amidst-the-ruins-review/) ha detto più o meno tutto quello che c'era da dire sul disco.

Folk Black Metal atmosferico magico ed evocativo, con tanta Scozia celtica che viene fuori nel modo migliore dei modi.

È troppo presto per parlare di disco dell'anno eh? Comunque se non temete il Tizio del Growl è proprio un disco da amare.

### Black Narcissus – There Lingers One Who’s Long Forgotten

![Black Narcissus – There Lingers One Who’s Long Forgotten](https://lastfm.freetls.fastly.net/i/u/770x0/f328b393b88cb39e3ce89eefa89cc386.jpg)

Che stavo dicendo? Troppo presto per parlare del disco dell'anno? 

Eh, meno male! Considerate che alla fine anche solo questo mese per me è praticamente ex aequo, lo "vincono" i Saor anche perché ho avuto più tempo di ascoltarli, ma questo _There Lingers One Who’s Long Forgotten_, con le sue atmosfere da Akira Yamaoka incrociate con un retaggio black metal mi è piaciuto davvero un mondo.

I Black Narcissus sono un duo belga che fa post-metal strumentale, di quello a cui ci hanno ben abituato Alcest e Sylvaine, ma con un taglio diverso e più ambient (anche solo per l'assenza del cantato).

PS: l'artwork dell'album per me è bellissimo ed è opera dell'artista [Vincent Christiaens](https://www.instagram.com/vincent_christiaens/) (che però su instagram condivide "solo" tatuaggi, boh!)


### Estas Tonne - Old Style

![estas-tonne-old-style](https://etmusic-4b58.kxcdn.com/wp-content/uploads/2025/01/ET-OLD-STYLE-1500x1500-1-650x650.jpg)

Estas Tonne dovreste averlo intercettato su YouTube o qualche reel Instagram: chitarrista acustico dall'Ucraina, fenomenale nella resa dello stile "gypsy" miscelato con influenze da flamenco spagnolo e una certa vocazione che definirei da colonna sonora. 

Io lo adoro, e Old Style è l'ennesimo lavoro che tira fuori e non posso evitare di amare tantissimo.

### Lacuna Coil - Sleepless Empire

![Lacuna Coil - Sleepless Empire](https://lastfm.freetls.fastly.net/i/u/770x0/118aa666087cfe5bf8af9390d0bce7db.jpg)

Urgh che fatica scrivere di questo disco.

Confido che Cristina Scabbia (cotta eterna da qualche decennio a questa parte) non mi legga mai, ma boh. 

Non saprei proprio spiegare che è successo da Karmacode in poi, nonostante dischi comunque vari e ottime performance dal vivo, i nuovi inediti dei Lacuna non mi hanno più entusiasmato.

E io sono uno di quelli che ha consumato _Comalies_ (ricordo ancora quando lo comprai al Virgin di Milano, svariate ere geologiche fa), uno che ama tanto _In a Reverie_ e li ha visti live con sommo piacere in barba a tutti i _trve_ italici che li bollavano come commerciali e blabla.

E insomma, che dire di Sleepless Empire? 

Che non è male, ci sono canzoni anche simpatiche (_In Nomine Patris_, _Scarecrow_) ma la produzione, la voce di Andrea che come _tizio del growl_ non mi pare adeguatissimo, il mood generale...boh.

I vecchi Lacuna Coil sono ancora lì eh, _In Nomine Patris_ per l'appunto ce l'avrei sentita in qualche vecchio disco, però per qualche motivo il disco mi ha lasciato freddino. Ma meglio di Black Anima, anche se una produzione così pulita con loro ninzò.

### Novarupta - Astral Sands

![Novarupta - Astral Sands](https://lastfm.freetls.fastly.net/i/u/770x0/595ffcba2d81f92c2eb68145cdeda293.jpg)

Ultimo della "tetralogia elementale" (che a questo punto dovrò recuperare), dedicato alla terra.

Post-ambient metal particolare e oscuro, molto bello anche se mi riservo qualche altro ascolto per dire di più.

### Marko Hietala - Roses from the Deep 

![Marko Hietala - Roses from the Deep](https://lastfm.freetls.fastly.net/i/u/770x0/31b296a633f18552e3cf38f3fd36990d.jpg)

Bel disco Heavy Daddy Rock dell'ex-bassista / seconda voce dei Nightwish, e tal proposito un giorno vorrei capire bene che diamine c'è stato tra lui e Tuomas.

Non è l'album della vita eh, e suona un po' come qualcosa dei Deep Purple più recenti con momenti symphonic / heavy ottantiano (anche frutto del passato pauerone di Marko con i Tarot, immagino).

Però oh, bello!

### Dream Theater - Parasomnia

![Dream Theater - Parasomnia](https://lastfm.freetls.fastly.net/i/u/770x0/f5bb2a5aa946d262942ad077c297f11e.jpg)

Portnoy is back! 

Ed è una bella notizia, per quanto possa essere pilotata per far scendere una lacrimuccia e far scucire un po' di euro per i prossimi tour.

LaBrie per me è pure peggio del solito (ma non l'ho mai sopportato, abbiate pazienza) e il resto...beh è un disco fatto bene, ma che personalmente non mi ha lasciato granché come tutta l'ultima produzione dei DT.

Forse è un limite mio comunque, e magari dovrei ascoltarlo di nuovo con più concentrazione, ma torno a dire che _Count of Tuscany_ a me colpì e ipnotizzò sin dal primo ascolto (per non far menzione del solito _Images and Words_ ovviamente)

### Blackslash – Heroes, Saints & Fools

![Blackslash – Heroes, Saints & Fools](https://lastfm.freetls.fastly.net/i/u/770x0/248b5bcae1744739525f79b5cfc94748.jpg)

I Blackslash sono una band tedesca che suona heavy metal e ha un _look&feel_ che vi aspettereste dalla classica tribute band degli Iron Maiden di quartiere...

E oh, più o meno suonano pure così, anche se forse in realtà hanno più dei conterranei Accept, con un po' di tinte epic manowariane che una volta tanto male non fanno.

Al solito, anche se ho più di qualche remora morale a riguardo, ho un debole per i nuovi gruppi che suonano inediti colmi di classico heavy metal ottantiano.

Molto colpito in particolare dall'ultima traccia, _Maniacs And Madmen_! 