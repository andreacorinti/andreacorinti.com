---
title: "Disco del Mese - Dicembre 2025"
subtitle: ""
sommario: "Due anni di fila! Non avrei mai pensato di andare avanti tanto a lungo con questa rubrica, ma grazie al proficuo scambio con i cari Efi e Zel (grazie!!) anche quest'anno sono stato particolarmente motivato all'ascolto di un sacco di novità"
immagine: 
date: 2025-12-18
lang: it-IT
---

[_**Novembre 2025**_](/posts/ita/disco-del-mese-11-2025)

Due anni di fila!

Non avrei mai pensato di andare avanti tanto a lungo con questa rubrica, ma grazie al proficuo scambio con i cari Efi e [Zel](https://livellosegreto.it/@Zel) (grazie!!) anche quest'anno sono stato particolarmente motivato all'ascolto di un sacco di novità.

### Blut Aus Nord -  Ethereal Horizons

![Blut Aus Nord -  Ethereal Horizons](https://f4.bcbits.com/img/a1084343345_16.jpg)

Extramese di fine Novembre segnalato da Zel che ho recuperato con un po' di ritardo

Black Metal francese che non sarebbe proprio la mia tazza di tè lo confesso, ma credo possa suscitare l'entusiasmo di tanti blackster all'ascolto (anche perché Vindsval, mente dietro il progetto, è in giro da più di qualche decennio).

Ho apprezzato molto diverse soluzioni ritmiche, atmosfera e produzione!

### Skogskult - Skogskult

![Skogskult - Skogskult](https://f4.bcbits.com/img/a2675873030_16.jpg)

Debutto di una band che: 

- suona doom metal 
- ricca di fumo da garage stoner
- è molto sabbathiana
- viene dalla Svezia
- canta in lingua

Insomma, potevo forse non ascoltarli?

Forse sì eh: ci sono urlacci fattoni e riffoni lenti e pesanti, molto spesso non mi sono sentito troppo a casa perché a dispetto di quanto scritto l'aspetto stoner probabilmente non è esattamente il mio, però ci sono soluzioni e aspetti così bellamente Black Sabbath che non potevo non citarli: 

serve essere un po' nel mood, ma più che altro direi che vanno tenuti conto per il futuro.

Tracce preferite: _Pakten_ e _Sol_