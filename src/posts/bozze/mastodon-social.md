---
title: "Di Mastodon Social e istanze"
subtitle: ""
sommario: ""
immagine: 
date: 2025-06-22
lang: it-IT
---

Dopo una settimana [dalla mia migrazione](/posts/ita/arrivederci-segreto), direi che posso fare un attimo il punto sulla mia esperienza nella megaistanzona mastodon.social e sulle istanze in generale! 

[Questo post di Ed riguardo Livello Segreto mi è piaciuto molto](https://livellosegreto.it/@ed/114693388826543783), ed effettivamente l'aspetto da "gancio" è quello che in questi anni ho sempre sottovalutato, dando forse fin troppo importanza alla timeline locale nel luogo dove mi trovavo, alla ricerca del famoso senso di community da forum che però è fin troppo utopistico trovare nell'internet odierno.

### Istanzine 

Dal 2022, cioè da quando ho iniziato ad utilizzare mastodon attivamente, ho sempre pensato che il modello ideale doveva essere quello di tante piccole istanze, magari tematiche, tra loro comunicanti nel grande oceano del fediverso.

Oggi forse ho cambiato un po' idea, almeno in parte: 

- se un'istanza è abbastanza attiva, diventa un'istanza generalista. Ne ho già scritto, ma direi che a prescindere dai temi di fondo è un po' una caratteristica di mastodon (forse con altri software è diverso) 
- la comunicazione tra istanze mi sembra scarsa o assente: ovviamente i singoli utenti tra loro si parlano ovunque, ma a livello più alto non mi pare di aver visto amministrazioni attuare "scambi culturali" o iniziative che coinvolgessero più server in gemellaggi o qualcosa del genere (magari però mi sbaglio e me li sono persi io)
- mi affascina molto l'idea di un'istanza locale, con vocazione su un territorio specifico e occasioni d'incontro live, ma vivendo all'estero (senza parlare greco, shame on me) ed essendo particolarmente girovago giocoforza non credo che potrei farne parte
- se un'istanza è molto piccola, è lecito preoccuparsi della sua vita futura (vuoi per un discorso di costi, vuoi per la mancanza di attività: non per nulla diverse istanze hanno dovuto chiudere o sono praticamente morte)

### E mastodon.social com'è?

Un caotico delirio, con una locale che nei fatti è pressoché identica alla federata e una scarsa (nulla?) presenza di moderazione, posto che con numeri simili una moderazione decente sarebbe praticamente impossibile da gestire su base volontaria (e anche complicato per un team di lavoro vero e proprio, [conosco l'argomento abbastanza bene](https://www.andreacorinti.com/posts/ita/moderando/), fidatevi).

Ci sono però alcuni vantaggi: 

- preoccuparsi meno dello spazio occupato (a [Eugenio](https://mastodon.social/@Gargron) d'altronde le risorse non mancano)
- essendo il luogo più popoloso del fediverso, nel suo mare magnum tra tante schifezze si trovano anche cose interessanti (come appunto nella timeline Federata)
- il software è sempre aggiornato e ci sono alcune funzionalità interessanti, come l'attribuzione autore per blog e simili, più alcune feature "da twitter" comunque disattivabili (tendenze ecc.)

sostanzialmente, un Twitter pre-Musk per l'appunto.

Per il resto, dopo aver bloccato threads.net e seguendo principalmente la mia home e qualche hashtag tattico, la mia esperienza non è cambiata moltissimo...salvo una cosa:

**su mastodon.social, non mi aspetto niente**.

E qui entra in gioco l'interessante discorso di [@MatteoCaronna](https://livellosegreto.it/@MatteoCaronna) in cui mi ci vedo molto pure io: [questo post]() in paticolare, ma tutto il thread che ha scritto è molto interessante e credo che in tanti possiamo ritrovarci