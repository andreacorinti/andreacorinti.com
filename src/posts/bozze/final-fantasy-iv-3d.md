---
title: "Final Fantasy IV (3D)"
subtitle: "I chocobo puzzano!"
sommario: "Quando si parla di Square Enix diventa sempre tutto molto complicato. Qui per dire abbiamo il porting Steam di uno dei vari remake di Final Fantasy IV, nello specifico quello uscito su DS nel 2007 che già era arrivato sul mercato mobile nel 2012"
immagine: "/img/FF4/logo.jpg"
date: 2025-11-24
lang: it-IT
---

Quando si parla di Square Enix diventa sempre tutto molto complicato.

Qui per dire abbiamo il porting Steam di _uno_ dei vari remake di Final Fantasy IV, nello specifico quello uscito su DS nel 2007 che già era arrivato sul mercato mobile nel 2012.

E già qui, non so voi ma un po' di mal di testa mi sovviene.

### SNES

![Final Fantasy IV](/img/FF4/logo-snes.png)

Una volta tanto però mi trovo avvantaggiato, visto che attorno al 2003-2004 giocai all'originale SNES (quello giapponese tradotto amatorialmente in italiano) e per mia fortuna me lo ricordavo abbastanza bene: 

**L'originale Final Fantasy IV fu con ogni probabilità il primo _vero_ Final Fantasy per moltissimi aspetti.** 

Nulla togliendo ai primi tre capitoli per NES, è probabilmente con Cecil e compagni che l'impronta narrativa della _Sacra Scuola Sakaguchi_ cominciò a farsi vedere in modo tanto preponderante: 

molti cliché, soliti debiti a _Star Wars_ e alla cultura pop in salsa nipponica eccetera eccetera, certo, ma con scelte coraggiose e sorprendenti per un videogioco del 1991.

### Gameplay

![Final Fantasy IV](/img/FF4/4.jpg)

Questa spiccata vocazione narrativa si risolve in un continuo cambio di party non proprio comodissimo per il gioco giocato, e forse anche per questo il futuro _Final Fantasy V_ rappresentò un cambio tanto netto, riportando il gameplay al centro (i jobs!) ma frenando parecchio dal punto di vista narrativo.

FFIV in compenso era decisamente molto meno bilanciato, con scontri piuttosto complicati e inseriti in modo non proprio graduale: forse anche per questo nel 3D remake abbiamo due difficoltà, e un'importante riduzione degli scontri casuali (che però al giorno d'oggi restano sempre _troppi_)

### Sì ma io quale versione dovrei giocare?

![Final Fantasy IV](/img/FF4/1.jpg)

Non ci ho ancora messo mano, ma se si vuole recuperare il look&feel dell'originale con ogni probabilità la _Pixel_ Remastered_ è un'ottima opzione (io ho giocato quella di FF e FFVI e mi sono piaciute molto), come anche la versione PSP...

Tuttavia il design pupazzoso di questa versione 3D a me piace un sacco e credo che avrebbe meritato più fortuna - anche se forse era giustamente più figlio del mondo Nintendo DS e Nintendo in generale.

Nota di demerito: non mi risulta si possa scegliere il doppiaggio giapponese e quello inglese è abbastanza raccapricciante (senza nemmeno momenti memorabili come [questo](https://www.youtube.com/watch?v=H47ow4_Cmk0)).

![frieren](/img/frieren.gif)



![Final Fantasy IV](/img/FF4/2.jpg)

![Final Fantasy IV](/img/FF4/3.jpg)