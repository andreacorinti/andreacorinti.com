Sono appena migrato da un'istanza all'altra!

Dei dettagli e perché / per come del caso ne parlerò in un altro post, qui mi andava di fare una mini guida di quello che comporta il procedimento, cosa succede e cosa aspettarsi visto che, pur consultando l'ottima documentazione ufficiale, la faccenda è un po' nebulosa.

## Primo passo: iscriviti nella nuova istanza

Prima di fare qualsiasi cosa, registrati nell'istanza nuova e magari provala per qualche giorno: se ti trovi bene, andata!

Altrimenti, forse per te non vale la pena migrare: dipende molto da quello che ti aspetti da Mastodon e quanto t'importa della timeline locale. 

Fondamentalmente, è possibilissimo avere un proprio server su misura in modo da affidarsi esclusivamente alla Home e la Federazione globale: **le istanze importano se cercate un concetto di community più o meno tematico, molti potrebbero trovarsi meglio facendone a meno.**

## Esempio

Se siete su mastodon.uno e volete migrare su Livello Segreto come ho fatto io, il primo step è andare qui: 

Livello Segreto **chiede una motivazione prima di registrarsi, e l'approvazione dell'account può richiedere un po' di tempo**: questa è una mossa molto intelligente per un'istanza con temi ben precisi, soprattutto in caso di eventuali altri esodi da twitter e l'arrivo di amorevoli spettatori televisivi di programmi di dubbio gusto.

## Secondo passo: imposta l'alias

Dalle impostazioni del tuo nuovo profilo, inserisci il tuo nome nell'istanza da cui stai migrando:

non succederà nulla nell'immediato, perché la migrazione ovviamente parte dal profilo "originale".

## Cosa succede migrando? Cosa perdo?

Con il sistema di Mastodon, **i tuoi follower verrano con te ma NON i tuoi following, ovvero tutta la gente che stai seguendo**: siccome seguire tutti da capo è un procedimento tedioso, per fortuna è possibile esportare questa e altre liste:

![esportazione-mastodon](/img/mastodon/export.jpg)

per poi importarle di nuovo dal profilo dove stai migrando:

la stessa cosa vale per segnalibri, utenti silenziati e blocchi.

In ogni caso, per i tuoi follower cambierà relativamente poco: dalla home continueranno a vedere i tuoi post esattamente come prima e viceversa!

## Ma i toot / post che ho inviato?

Quelli rimarranno nel server dell'istanza dove sono stati inviati in origine: certo, puoi esportarli sul tuo computer, ma nei fatti interazioni (risposte e stelline) rimarrano vincolati al server originale.

## Perché mi scrivi alla seconda persona singolare come Salvatore Aranzulla?

Perché mi è uscito d'istinto così, ma sappi che me ne vergogno molto.

## Ultimo passo

Dal profilo dell'istanza originale, vai qui:

e inserisci il nome del tuo account dove stai migrando.

Tutto fatto, congratulazioni! (Shinji?)

## Aiuto, non capisco! 

![Nabeshin spara](img/Nabeshin.gif)

Se hai problemi o dubbi, puoi commentare tranquillamente qui: 