---
title: "Perché parlare di politica sui social è completamente inutile?"
subtitle: "O quasi"
sommario: ""
immagine: 
date:
lang: it-IT
---

Scenario ipotetico: 

Salvini fa/spara qualche cazzata. 

la faccenda giustamente indigna, tutto il popolo che si oppone a lui inizia a diffonderla e lamentarsene sui rispettivi canali sociali.

Bon: _rewind_, come diceva la famosa pubblicità dell'orologio con Rossella Brescia.

La faccenda continua a ripetersi di con poche varianti, magari con un protagonista diverso.

Cambiamenti generati dalla discussione? _nessuno_.

## Cantarsela e sonarsela 

È una faccenda di cui ho già parlato spesso, ma lamentarsi di un politico all'interno della propria bolla di riferimento non serve a nulla, salvo creare quel tribale caloroso senso di vicinanza tra chi ama darsi ragione a vicenda (sentimento del tutto naturale).

Ora: questo cambierà qualcosa alle prossime elezioni?

No. 

Perché chi vota Salvini in quella bolla non c'è, e chi della bolla fa parte non vorrebbe (anche comprensibilmente) frequentarlo manco di striscio.

Eppure, se si vuole cambiare davvero qualcosa, è proprio con l'elettorato dello schieramento avverso che bisogna interfacciarsi: chiudersi nella propria bolla commentando "questo governo è orrendo signora mia" è in linea di massima un esercizio onanistico, specie se si considera quanto poco influente sia l'Italia nel mondo.

## Stai dicendo che dovremmo censurarci quando muoviamo critiche sacrosante?!

Affatto, ma magari ragionare sull'effetto che si vuole ottenere e il contesto dove ci si trova.

