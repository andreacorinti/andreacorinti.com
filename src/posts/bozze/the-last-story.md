---
title: "The Last Story - Recensione & Retrospettiva"
subtitle: "Un figliol prodigo che è anche un prodigio"
sommario: "Dopo giusto quella decina di anni, fedele al #BacklogPass di Ricciotto e all'entusiasmo Efi, ho finalmente deciso di colmare una delle varie lacune che mi porto dietro da troppo tempo..."
immagine: https://shared.fastly.steamstatic.com/store_item_assets/steam/apps/2679460/header.jpg?
lang: it-IT
date: 2024-11-16
---

Dopo giusto quella decina di anni, fedele al [#BacklogPass](https://livellosegreto.it/tags/BacklogPass) lanciato su LivelloSegreto da [Ricciotto](https://livellosegreto.it/@Ricciotto) e all'entusiasmo di [Efi](https://livellosegreto.it/@lunarvesperia@retro.pizza), ho finalmente deciso di colmare una delle varie lacune che mi porto dietro da troppo tempo: 

armato di Steam Deck e l'emulatore Dolphin, mi sono divorato _The Last Story_ 

### Sintesi a caldo

Postata su Livello Segreto dopo qualche ora di gioco, direi che riassume il discorso che elaborerò meglio nei paragrafi sotto:

Ora. Last Story...

il canovaccio è dei più classici, ma la regia, direzione artistica e personaggi hanno quel "qualcosa" di magico che oh, mi conquista ogni santissima volta (e di cui lamentavo la mancanza in Metaphor per intenderci).

Poi...

è breve.

lineare.

Con poche side quest e un'esplorazione ridotta all'osso. 

E posso dire che tutto questo lo percepisco come un _pregio_? 

Poi sì, ha **un sistema di combattimento che per me è un atroce delirio sperimentale** (ma chissà, magari su Wii un suo senso poteva averc...no dai, per me no. Ma ammetto che gli action RPG non sono proprio il mio pane) ma se non altro dopo un po' ci si fa il callo.

Il punto è che, tornando sempre al discorso di _Giochi Troppo_ quelli che sicuramente all'epoca avrei vissuto come dei difetti oggi mi sembrano delle qualità inestimabili, tanto che mi piacerebbe ci fossero altri JRPG altrettanto "concentrati" in giro.

### Final Fantasy 

Se avete già letto qualche post di questo blog lo saprete già, perciò non mi dilungherò sul mio sconfinato amore riguardo la "serie classica" di _Final Fantasy_, quella che arriva al decimo e aveva grossomodo sempre lo stesso team di sviluppo. 

Buona parte di quel team è ancora in Square Enix (principalmente Kitase e Nomura) mentre l'altra ha dato vita a **Mistwalker**, fondata dallo storico capoccione Sakaguchi (il papà della serie) con l'eterna complicità del meraviglioso Nobuo Uematsu alle musiche.

### Mistwalker 

Ora, parlare di Mistwalker nel dettaglio è un discorso molto lungo ma direi che possiamo senz'altro dire che è stata: 

1) sfortunata 
2) poco lungimirante dal punto di vista del marketing e della distribuzione

in particolare, legandosi a doppiofilo con Microsoft o Nintendo (come in questo caso) ed essendo un po' naturalmente ostile a remake / remastered, ha portato alla realizzazione di varie esclusive passate fin troppo sottotraccia o comunque complesse da recuperare senza dover smanettare con gli emulatori (ciao Lost Odyssey).

### L'Ultima Storia 

Last Story, come d'altronde lascia intuire il nome, è un parente estremamente stretto di Final Fantasy e direi che possiamo ragionevolmente ritenerlo un "figliol prodigo" della serie post scissione.

### Gameplay
