Circa un anno fa scrivevo quanto segue riguardo [Baldur's Gate III](/posts/ita/baldurs-gate-3):

> Baldur's Gate III è la grande smentita per chi taccia di fin troppo facilmente di nostalgia alcuni videogiocatori un po' stagionati (ma col cuore sempre giovane): uno splendido RPG pieno di cura e amore esattamente come i classici di vent'anni fa, unito alle possibilità offerte dalla tecnologia contemporanea.
Insomma, com'è che diceva il Dottor Frankenstein di Wilder? _SI-PUÒ-FARE!_

La sensazione di riciclare paro paro il discorso è forte, ma non è propriamente la stessa cosa

### JRPG 

le influenze di Final Fantasy, Persona e altri capisaldi del genere (compresi alcuni elementi da Souls) si sentono tutte, ed è abbastanza corretto inserirlo nella categoria "JRPG" per convenzione, nonostante sia un gioco francese che più francese non si può

### Storia

Sono rimasto completamente folgorato dalla trama, non tanto per il soggetto (per me comunque splendido) ma per come e quanto è narrata: 

niente spiegoni, in medias res, personaggi credibili e stupendi, dialoghi scritti in modo magnifico.

Tutte le cose di cui lamentavo l'assenza in [Metaphor]() qui le ho trovate, ma dovessi dire Expedition 33 ha toccato le mie corde anche più di un Baldur's Gate III o comunque qualsiasi gdr occidentale (eccetto forse Planescape: Torment e Vampire Bloodlines).

### Gameplay

L'ibrido tra "action game ritmato" e combattimenti a turni...A me piace poco, lo ammetto:

non è assolutamente studiato o realizzato male eh, anzi, ha il giusto aspetto di originalità e cura per uscire dal solito seminato, probabilmente sono io che di questa scuola sono troppo conservatore.

### Mappe, Diari, Bestiari...

L'assenza di queste classiche caratteristiche è forse il difetto principale e più citato del gioco, anche se probabilmente in parte aiuta il discorso di mistero / curiosità e ritmo narrativo di cui parlavo sopra...

Ma a livello di gameplay puro, avere un qualcosa per tenere traccia delle side quest lo avrei assolutamente voluto vedere. Anche perché i personaggi stanno tutto il tempo a rendicontare e scrivere, quindi avrebbe avuto ulteriormente senso uno strumento del genere.