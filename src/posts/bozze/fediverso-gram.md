## Fediverso-gram

Solite premesse: tutto ciò che scriverò nei seguenti paragrafi è soggettivo, non conosco come funzionino certe realtà nel dettaglio, è possibile che io mi stia pigliando cantonate giganti. 

Dunque, un mese dopo le mie varie migrazioni, ho recuperato tutti i follower smarriti e il mio ego strafatto di _pseudo-sublime matematico_ si è sentito appagato, lo confesso, (anche se l'ho mandato al diavolo subito dopo :varu: mi dava più che altro fastidio che la procedura desse problemi a livello tecnico).

Visto che un botto di account sono inattivi e/o non ci ho mai interagito granché, nelle prossime settimane forse mi metterò a fare la celeberrima [_pulizia contatti!!_](https://www.kulturjam.it/wp-content/uploads/Il-rito-del-Buongiornissimo-e-il-totem-della-pulizia-contatti-3-452x420.jpg), il che mi ha fatto ripensare a una vecchia faccenda: 

## Oltre a mille discorsi etico-algoritmici, il Fediverso per me funziona solo quando le persone _comunicano_ tra di loro, riconoscendosi in quanto _esseri umani._

Il che porta a chiedermi: 

ma chi è qui _solo_ per postare i suoi fumetti, diffondere i propri lavori o iniziative...non è che è qui solo perché vuole fare l'influencer con una spruzzata di _Ethics washing_? 

Qualche esempio (**senza voler offendere nessuno perché mi sembra tutta gente che merita**) 

Marco Cappato lo conosco solo di fama, sono mediamente convinto sia un bravo cristo per le iniziative che porta avanti e si legge certamente volentieri.

Ma perché ha un account e non direttamente un bot, se alla fine pare più che altro un feed RSS di sé stesso? (in qualche misura lo siamo tutt*, ci mancherebbe)

Stesso discorso per boh, Maicol & Mirco, che è bravissimo ma se guardate il suo _Post e risposte_ che ci trovate? Ecco 

La legittima obiezione potrebbe essere: _non voglio partecipare a un nuovo discorso social, voglio solo promuovere ciò che faccio_  

oh, ci sta! Lo capisco!

Ma allora non è meglio [_farsi il bottanone?_ ¹](https://www.hughrundle.net/so-you-want-to-make-a-fediverse-bot/) 

Giusto per mettere le cose in chiaro, ecco, perché sennò io ripenso sempre all'uso _televisivo_ del web, tipo quello che [diceva Pasolini nel '71](https://www.youtube.com/watch?v=MxT12xgsKJ0)

¹ scusate, alle stronzate non resisto

PS: spero che il discorso sia comprensibile, ho mangiato troppo e bevuto troppo τσίπουρο :mitsotakis: