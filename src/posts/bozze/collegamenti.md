title: "Collegamenti: da Kojima a Uspenskij, con in mezzo Summer Time Rendering"
subtitle: "Connessi dal gene del talento"

Questo è un post particolare, che vuole in breve spiegare quanto le connessioni, i collegamenti, o meglio i _meme_ nel senso propriamente detto (e di cui non per niente [proprio Hideo Kojima ha parlato nel suo libro](https://amzn.to/3rRcPn1)) portino alla scoperta di opere, in un processo a mio avviso estremamente affascinante.

## 1 - Hideo Kojima

Sono cresciuto con _Metal Gear Solid_, ho amato _Death Stranding_ e, prima di smettere di utilizzarlo, seguivo con interesse la miriade di post che fa su instagram (o talvolta twitter).

## 2 - Summer Time Rendering 

Attirato da [uno di questi post](https://www.instagram.com/p/CryIhBgSPMP/) e lo stile di disegno dell'anime proposto, mi sono informato su Summer Time Rendering: 

era da tempo che non mi guardavo un cartone nipponico e bene o male nel 80% dei casi con i gusti di Kojima mi ci trovo, perciò ho deciso di recuperarmelo a scatola chiusa - visto che nella mia bolla se ne è parlato poco o nulla.

Bene: se mi seguite su Livello Segreto avrete intercettato diversi miei post a riguardo, ma sintetizzando dopo un inizio lento (che mi rimandava ad un figliocco di _Higurashi_) e un pelo di fanservice di troppo l'anime mi ha davvero conquistato, specialmente nelle battute finali.

E, proprio a ridosso delle ultime puntate (nessuno spoiler, tranquilli) viene più o meno casualmente citato un breve romanzo russo...

## 3 - La strana vita di Ivan Osokin 

...che, finito l'anime, ho deciso di recuperare immediatamente come lettura "leggera" da alternare all'Iliade che mi sto godendo negli ultimi tempi.

Ora, c'è un elemento comune che finisce sempre per conquistarmi nelle opere d'intrattenimento: _il Tempo_ sommato al concetto di fato e destino. 

Non è un caso se il mio videogioco preferito sia _Final Fantasy VIII_, io ami tantissimo _Chrono Trigger_ e abbia scritto [pure un libro] che sul discorso tempo ragiona a più non posso...

Inutile dire che il romanzo di Uspenski mi ha totalmente rapito, anche perché per qualche strana ragione provo un affinità assurda con i personaggi scritti dai Russi dei primi del '900 (il mio libro preferito è _Il maestro e Margherita_ di Bulgakov)

## 4 - Pëtr Dem'janovič Uspenskij

L'autore del romanzo è stato un personaggio incrediiblmente interessante: filosofo affascinato dalla quarta dimensione e dall'esoterismo, per lungo tempo allievo del mistico greco-armeno Georges Ivanovič Gurdjieff, altro personaggio intrigante

## 5 - Georges Ivanovič Gurdjieff

