Sono andato a rileggermi il [post](/posts/ita/un-anno-segreto/) dell'anno scorso prima di buttare giù qualcosa, e grossomodo direi che quanto riportato resta valido anche oggi...con un minimo di disincanto in più, ammettiamolo.

### Fediverso arrancante 

Non ho volutamente guardato statistiche e dati per farmi un'idea visto che:

- A) questo è pur sempre un post personale e quindi trovo giusto riportare la mia esperienza, niente di troppo analitico o _oggettivo_, prendetelo per quello che è
- B) tra mastodon.social, account inattivi e tricche&ballacche non so quanto i numeri possano dare un valido riscontro di ciò che succede in città

e insomma, **la mia percezione è che nell'ultimo anno il fediverso si sia parecchio contratto**:

fisiologico, visto che dopo il boom dovuto al fuggi-fuggi generale da Twitter questa tendenza si era già vista da subito, e che chi cerca quel tipo di esperienza in ogni caso probabilmente si è accasato su mastodon.uno o altre istanze dalla vocazione generalista.

### Livello Segreto

Vocazione generalista che poi è approdata pure su LS, intendiamoci, anche perchè volente o nolente le istanze attive finiscono puntualmente per andare _Off Topic_ (e non sempre è un male eh!)

La situazione internazionale, tra guerra in Palestina, elezioni americane e solite mattate della politica italiana hanno fatto un po' il resto tanto che, CW o non CW, spesso ha visto thread simili farla da padrone nella timeline federata: 

per intenderci, anche in un ambiente teoricamente nerd quale Livello Segreto è (o dovrebbe essere) è molto più facile ottenere scambio parlando di Trump che boh, Metaphor: ReFantazio.

E direi che è inevitabile: 

io sono il primo che caldeggia l'utilizzo di LS (o più in generale del fediverso) come angolo di evasione e discussione positiva, ma è anche naturale che poi la cronaca e le dinamiche da social convenzionali passino pure lì, anche perché internet è fatto così.

### Di videogiochi e altre nerdate

Non che questo abbia bloccato tutto il discorso videoludico e di cultura pop, intendiamoci: 

ho visto tanto bello scambio anche quest'anno, e gli account "soliti noti" sono più o meno rimasti attivi (ma talvolta migrati altrove).

### Comunità 

Anche a causa delle migrazioni, quello che forse ho percepito meno **è un senso comunitario**: 

forse perché per nomadismo/tempo non ho modo di partecipare alla Zona Warpa o altri eventi dal vivo, forse perché oramai le dinamiche dei social network ci hanno abiutato a restare chiusi in microbolle che di tanto in tanto al massimo si sfiorano senza mai toccarsi davvero (o quasi).

Mi spiace per esempio che la [Warp](https://warp.livellosegreto.it/) mi pare essersi arenata, o anche lo scarso appeal che oramai mi pare avere l'istanza pixel (qui @ed ne parlava meglio), tutti passi comunque utili, fisiologiche, che servono per trovare una direzione.

Di mio, forse **penso servirebbe enfatizzare di più Livello Segreto in quanto Livello Segreto** con qualche tipo di evento aggregativo, magari via server XMPP...oh a tal proposito, io lì sono **xab@cazzinostri.kenobit.it** ma tendo a non collegarmi mai proprio perché è più facile scrivermi direttamente su LS dove ci sono praticamente sempre.

### Selezione 

In netto contrasto con quanto appena scritto, io stesso confesso di aver maturato un certo scazzo verso la roba che non mi piaceva e, da fine ottobre, ripulito un po' la lista di chi seguo per avere una home il più possibile fatta su misura per me e composta quasi esclusivamente da persone con cui interagisco. 

La cosa è proprio l'antitesi del discorso comunitario che dovrebbe cercare apertura, pazienza e comprensione...ma visto che sono ossessionato dal tempo e da come lo spendo, personalmente ho deciso di rinchiudermi ancora di più (vedi anche questo [post](torre d'avorio))

Cito uno stralcio di quanto ho scritto il mese scorso con privacy lucchettata (solo follower): 

"attenzione: il mio è un discorso di forma, non tanto di sostanza (che da queste parti per forza di cose si mischiano) a me i Blink 182 hanno sempre fatto schifo ma non sento il bisogno di rendere manifesta la cosa con assolutismi figli di non si sa quale precisato criterio.

idem con patate per eventuali post-spot ad altre istanze. 

Insomma, sì, lo ammetto: ho intenzione di fare un uso marcatamente personale e CRIMINOSO del fediverso pubblico (Cribbio!), evitare qualsivoglia flame sul nascere senza per questo escludere a priori scambi anche accesi con chi ha opinioni diverse dalle mie, e che magari può pure arricchirmi pure se ci si manda virtualmente a quel paese (sembra un controsenso eh lo so, ma vi assicuro che è possibile![_SÌ-PUÒ-FARE!_](https://www.youtube.com/watch?v=rdkecMOT1ko))"

### Ok, ma _cosa_ si può fare?

Credo che l'amministrazione di LS dovrebbe lavorare un po' su iniziative che possano fare da collante: tipo i classici topic da forum che ogni tanto si facevano per coinvolgere persone che, vuoi per timidezza vuoi per altro, tra loro tendono a parlarsi poco.

O almeno, questa è la mia opinione da semplice utente: ma onestamente nell'ultimo periodo mi sono spesso ritrovato a pensare che se mi facessi la mia microistanza o dovessi migrare altrove non credo mi cambierebbe poi tantissimo, ed è un peccato perchè secondo me LS ha le potenzialità per ritagliarsi un proprio spazio ben definito e connotato rispetto al resto del fediverso. 

Poi ehi: parliamo di un vero e proprio lavoro che viene svolto su base volontaria, senza guadagnarci una lira e al servizio di un collettivo e non del proprio particulare, quindi roba davvero difficile.