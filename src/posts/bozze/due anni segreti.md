Sono andato a rileggermi il [post](/posts/ita/un-anno-segreto/) dell'anno scorso prima di buttare giù qualcosa, e grossomodo direi che quanto riportato resta valido anche oggi...con un minimo di disincanto in più, ammettiamolo.

### Fediverso arrancante 

Non ho volutamente guardato statistiche e dati per farmi un'idea visto che:

- A) questo è pur sempre un post personale e quindi trovo giusto riportare la mia esperienza
- B) tra mastodon.social, account inattivi e tricche&ballacche non so quanto i numeri possano dare un valido riscontro di ciò che succede in città

e insomma, **la mia percezione è che il fediverso si sia parecchio contratto**:

fisiologico, visto che dopo il boom dovuto al fuggi fuggi generale da Twitter questa tendenza si è vista da subito, e che chi cerca quel tipo di esperienza in ogni caso probabilmente si trova accasato su mastodon.uno o altre istanze da vocazione generalista.

### Livello Segreto

Vocazione generalista che poi è approdata pure su LS, intendiamoci, anche perchè volente o nolente le istanze attive finiscono puntualmente ad andare Off Topic (e non sempre è un male, anzi).

La situazione internazionale, tra guerra in Palestina, elezioni americane e solite mattate della politica italiana hanno fatto un po' il resto tanto che, CW o non CW, spesso ha visto thread simili farla da padrone nella timeline federata. 

E direi che è inevitabile: io sono il primo che caldeggia l'utilizzo di LS (o più in generale del fediverso) come angolo di evasione e discussione positiva, ma è anche naturale che poi la cronaca e le dinamiche da social convenzionali passino pure lì, anche perché internet è fatto così.

### Di videogiochi e altre nerdate

Non che questo abbia bloccato tutto il discorso videoludico e di cultura pop, intendiamoci: ho visto tanto bello scambio anche quest'anno, e gli account "soliti noti" sono più o meno rimasti attivi (anche se talvolta migrati altrove).

### Comunità 

Quello che forse ho percepito meno è un senso comunitario: forse perché causa nomadismo / tempo non ho modo di partecipare alla Zona Warpa o altro, forse perché oramai le dinamiche dei social network ci hanno abiutato a restare chiusi in microbolle che di tanto in tanto al massimo si sfiorano senza mai toccarsi davvero (o quasi).

Mi spiace per esempio che la [Warp](https://warp.livellosegreto.it/) si sia un pelo arenata, o anche lo scarso appeal che oramai mi pare avere l'istanza pixel (qui @ed ne parlava meglio), tutte cose comunque utili, fisiologiche, che servono per trovare una direzione.

Di mio, forse penso servirebbe enfatizzare di più LS in quanto LS con qualche tipo di evento aggregativo, magari via server XMPP...oh a tal proposito, io lì sono **xab@cazzinostri.kenobit.it** ma tendo a non collegarmi mai proprio perché è più facile scrivermi direttamente su LS dove ci sono praticamente sempre.

### Selezione 

In netto contrasto con quanto appena scritto, io stesso confesso di aver maturato un certo scazzo verso la roba che non mi piaceva e, da fine ottobre, ripulito un po' la lista di chi seguo per avere una home il più possibile fatta a su misura per me e composta da persone con cui interagisco. 

La cosa è proprio l'antitesi del discorso comunitario che dovrebbe cercare apertura, pazienza e comprensione...ma visto che sono ossessionato dal tempo e da come lo spendo, personalmente ho deciso di rinchiudermi ancora di più (vedi anche questo [post](torre d'avorio))

Cito uno stralcio di qualche post che ho scritto il mese scorso con privacy lucchettata (solo follower): 

"attenzione: il mio è un discorso di forma, non tanto di sostanza (che da queste parti per forza di cose si mischiano) a me i Blink 182 hanno sempre fatto schifo ma non sento il bisogno di rendere manifesta la cosa con assolutismi figli di non si sa quale precisato criterio.

idem con patate per eventuali post-spot ad altre istanze. 

Insomma, sì, lo ammetto: ho intenzione di fare un uso marcatamente personale e CRIMINOSO del fediverso pubblico (Cribbio!), evitare qualsivoglia flame sul nascere senza per questo escludere a priori scambi anche accesi con chi ha opinioni diverse dalle mie, e che magari può pure arricchirmi pure se ci si manda virtualmente a quel paese (sembra un controsenso eh lo so, ma vi assicuro che è possibile![_SÌ-PUÒ-FARE!_](https://www.youtube.com/watch?v=rdkecMOT1ko))"