Roberto Recchioni è un autore molto particolare, un caso estremamente poliedrico e forse unico nel mondo italico: 

Oltre ad esserne il curatore da tempo, ha scritto la storia di Dylan Dog che più mi ha terrorizzato (la celeberrima _Mater Morbi_), mi ha fatto innamorare del fantasy (fantasi?) di Ya per il suo essere così _troppo italiano_ e in altre epoche mi ha molto colpito col "pazienziano" Dalla parte di Asso. 

Tra le altre mille cose, fa bellissimi racconti di viaggi in moto e venir voglia di comprare orologi che non mi posso permettere. 

## Carne Fredda

Quando ho visto il trailer, ho pensato immediatamente ad _Alfred Hitchcock Presents_

## 25 minuti 

Discutendo con un amico che si occupa di manga e animazione, mi ero ritrovato ad evidenziare un elemento molto banale:

> è mai possibile che le Serie TV debbano concentrarsi su questi diavolo di 50 minuti, quando un anime riesce ad emozionarti raccontandoti tutto quello che ti serve nella metà del tempo? Perché, se non sei _I Soprano_, _Mad Men_ o _Breaking Bad_, io un'ora del mio tempo faccio fatica a concedertela.

## Il valore aggiunto

Ne accennavo sopra quando parlavo di Ya, e direi che qui vale la stessa cosa (Stanis non leggere): 

Il pregio di Roberto è quello di raccontare storie dal respiro internazionale prendendo a piene mani dal vissuto e contesto italiano. 

Non è il gruppo musicale di Gallarate che fa viking metal in inglese o l'autrice di Acireale che disegna manga ambientati in un liceo giapponese: è folk consapevole del fatto che le proprie radici sono quello che fanno la differenza, come la facevano per Sergio Leone o i Litfiba.

