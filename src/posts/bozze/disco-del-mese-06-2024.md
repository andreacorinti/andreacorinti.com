---
title: "Disco del Mese - Giugno 2024"
subtitle: ""
sommario: ""
immagine:
date: 2024-06-24
lang: it-IT
---

[_**Maggio 2024**_](/posts/ita/disco-del-mese-05-2024)

### Sunburst - Manifesto 

Questo mese gioco anche un po' in casa: i Sunburst infatti sono un gruppo symphonic metal di Larissa (nord della Grecia), e beh, come dirlo...

_sembrano i Kamelot._ 

Nello specifico, i Kamelot di Roy Khan.

No davvero: se come me una ventina d'anni fa ascoltavate con piacere _The Black Halo_, questo _Manifesto_ del 2024 sembra il suo erede naturale, più ancora che le ultime produzioni dei Kamelot stessi. 

In realtà, musicalmente parlando, c'è molto del prog metal anni 2000 più in generale: 

Seventh Wonder, le cose più melodiche dei Symphony X (sentite _Samaritan_), tastierone da Nightwish. 

Ma la bella voce di Vasilis Georgiou assomiglia davvero tanto a quella del buon vecchio Roy.

Il disco è molto carino, anche se forse fin troppo generico e privo di palesi radici che lo associno alle terre elleniche (un po' come succede con tante band italiane d'altronde).

### Piero Pelù - Deserti

Al Pierone sono sempre affezionato, soprattutto ai primi (fantastici) dischi dei Litfiba, ma anche alla conversione più pop-rock inziata da _El Diablo_ in poi.

Deserti è un buon disco da rock radiofonico molto leggero ed estivo, con qualche intuizione veramente notevole (_Maledetto Cuore_, il primo singolo, è una spanna sopra il resto dell'album per me) e tanto mestiere di un frontman giovanile ma più consapevole della sua età di quanto potrebbe dare a vedere: _Canto_ con un po' di pesantezza in più l'avrei sentita pure bene in un lavoro solista di Sully Erna (frontman dei Godsmack), notevole la collaborazione con i favolosi Calibro 35 in _Baby Gang_