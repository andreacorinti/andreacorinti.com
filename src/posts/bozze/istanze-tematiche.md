---
title: "La mia teoria sulle istanze tematiche"
subtitle: ""
sommario: ""
immagine: 
date: 2025-06-30
lang: it-IT
---

## Premessa

Tutto quello che state per leggere è puramente ideale e speculativo, ma tiene sempre conto di alcuni precisi capisaldi che **non si devono mai dimenticare**.

Sul serio eh: il primo che mi scrive _"vuoi un'istanza dove si parli solo di X"_ lo blocco direttamente perché non vale la pena discuterci.

### 1. Tutte le istanze attive sono e _devono_ essere un po' generaliste

Se un'istanza ha almeno una cinquantina di utenti attivi al mese, è pacifico che si finisca _Off Topic_! 

Ci sta tutto, è bello e rende tutto più fresco e movimentato...**il problema subentra quando l'Off Topic inizia a prevalere sulla tematica di fondo, annullando almeno parzialmente l'identità dell'istanza stessa.**

### 2. 

## Esempi d'istanze tematiche

Cito queste istanze in particolare perché le conosco meglio, ma ovviamente ce ne sono moltissime altre in giro!

_dati presi da [FediDB](https://fedidb.com/) nel Giugno 2025_

| Istanza | Utenti Totali | Utenti Attivi Mensilmente | Tema d'Istanza |
|---|---|---|---|
| [**devianze.city**](https://devianze.city/about) | 150 | 30 | d'approccio generalista, con alla base una vocazione per i diritti LGBTQIA+|
| [**dice.camp**](https://dice.camp/about) | 9.300 | 1.574 | Gioco di ruolo |
| [**gamerstavern.online**](https://gamerstavern.online/about) | 36 | 26 | Videogiochi e cultura nerd |
| [**kolektiva.social**](https://kolektiva.social/about) | 40.000 | 3.238 | Social-hub per vari collettivi anarchici |
| [**lanciano.it**](https://m.lanciano.it/about) | 164 | 11 | Antica comunità web basata sulla città di Lanciano (Chieti) |
| [**livellosegreto.it**](https://livellosegreto.it/about) | 7.700 | 1.125 | (Contro)cultura nerd, ma ultimamente con un approccio più generalista |
| [**mastodon.art**](https://mastodon.art/about) | 39.800 | 3.934 | Arte (ma dai?) |
| [**mastodon.bida.im**](https://mastodon.bida.im/about) | 21.300 | 791 | Hacktivism, politica anarchica e progressista basata su Bologna | 
| [**mastodon.gamedev.place**](https://mastodon.gamedev.place/about) | 33.700 | 4.891 | Sviluppo di videogame |
| [**puntarella.party**](https://puntarella.party/about) | 381 | 96 | Politica progressista basata su Roma / Lazio |
| [**retro.pizza**](https://retro.pizza/about) | 1.200 | 234 | Nerd culture, diritti civili |
| [**sociale.network**](https://sociale.network/about) | 4.400 | 284 | Politica progressista e pacifista |

una cosa che avrete sicuramente notato: 

**il numero di utenti totali conta poco o nulla, ciò che denota la salute di un'istanza dipende da quelli attivi mensilmente.**

Questo è un aspetto che giornalisticamente vedo spesso travisare (ma vale anche per i social commerciali): **1000 persone "fidelizzate" sono estremamente più potenti di 50.000 fantasmi.**

### Però alcune di queste istanze sono molto più "generaliste" di altre!

Diciamo che per forza di cose l'impronta politica di un'istanza porta ad abbracciare una buona dose di varietà ([?](https://www.youtube.com/watch?v=ecvu4KFDSvY)), ma ho inserito istanze che alla base hanno un'esplicita "vocazione" politica che può influire sul tipo di generalismo che s'incontra.

### Ok, ho capito, maaaaa così ci dividiamo in gruppetti di quattro gatti, non ha senso!

E invece _ha perfettamente senso!_ 

Però mi rendo conto che è molto complicato da metabolizzare: 

in genere **nel web sono i numeri a dettare legge** e, soprattutto per le abitudini derivate dal discorso Facebook / Instagram / Youtube, si ritorna sempre lì.

Intendiamoci, questo valeva anche nel beato periodo dei forum (posto che un forum con una media di 30 persone attive era già una realtà di tutto rispetto) ma perché stiamo sempre parlando _fuori_ dal contesto di ActivityPub!

Qui con un account puoi accedere...

### A tutto il Fediverso, lo so lo so. E ok, sarà pure vero, ma non metti mai in conto che devo configurarmi Phanpy / Moshidon o client del genere, aggiungere local esterne _a caso_ e rischiare di ritrovarmi spesso e volentieri a parlare da sol*!

Eh, è effettivamente un buon punto!

### Grazie...

Purtroppo al momento "l'interscambio" tra istanze sembra troppo macchinoso e sporadico pure a me, e mi pare che la tendenza generale preveda poco l'uscire dalla propria local (anche perché la timeline federata è spesso più un casino che altro)

hashtag non usati

vantaggi...

### Quali?

Anzitutto, **i costi di gestione:** 

una piccola istanza può essere mantenuta senza troppi problemi, moderata meglio e più attenta alle esigenze della propria utenza.

Uno dei principi che bisogna sempre tenere a mente in questi casi è il solito [**numero di Dunbar**](https://it.wikipedia.org/wiki/Numero_di_Dunbar): a quanto può servire avere 3000 contatti quando _al massimo_ interagiamo coi soliti 100-150?

Si parla più di [_e-penis_](https://www.urbandictionary.com/define.php?term=e-penis) che di socialità.

### Però se un'istanza è molto piccola e poco attiva, c'è più rischio di vederla chiudere! 

È un interessante ma verissimo paradosso: 

anche se poca attività e pochi numeri comportano meno costi di gestione, lo scoramento di chi decide di mettere su tutto 'sto cucuzzaro che poi non viene sfruttato da nessuno.

Credo sia un effetto collaterale da mettere in conto però, e non necessariamente qualcosa di negativo in senso assoluto. 

D'altronde, alcune esperienze sono particolarmente belle perché hanno una fine.

### E i content creator / influencer? 

_S'attaccano?_

Non lo so. 

Ovviamente ci sono anche nel fediverso: 

generalmente lo utilizzano come _bridge_ di X o Instagram (rilanciano le stesse cose ovunque) non interagiscono nessuno e possono mettere nel CV la propria presenza in un "social etico". 

In confidenza? Per me è un po' una stronzata.

Sia chiaro: 

**non c'è niente di male nel voler trovare del pubblico per il proprio lavoro, ma se si cercano vetrine e ce ne si frega del discorso _sociale_ allora credo che molte persone dovrebbero restarsene su Instagram o X**. 

Anzi, meglio ancora: farsi un sito web con un bot account a rilanciare i vari feed RSS.

Nei fatti, già adesso più che account di persone parliamo di bot-account che spammano la propria roba fregandosene di ciò che scrive il prossimo o del contesto dove vengono ospitati. 

Semplicemente, stanno occupano spazi seguendo l'engagement perché il loro lavoro si basa su quel discorso lì.

E, da questo punto di vista, è pacifico che il loro contesto ideale è proprio quello generalista, magari con un bot proprio su mastodon.social a quel punto visto che la loro partecipazione è quella che è.




