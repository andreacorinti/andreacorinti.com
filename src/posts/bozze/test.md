---
title: "What language should the Fediverse speak?"
layout: posteng
subtitle: ""
sommario: ""
immagine: 
date: 2025-07-16
lang: en-US
---

Questa è una mia vecchia ossessione, che [ieri è tornata a farsi sentire]() anche a seguito [all'interessante post di Ed]() riguardo l'indie web e il blogging in generale.

Tengo un blog personale da dodici anni (senza contare esperimenti precedenti e le mie esperienze nelle webzine), ho quasi sempre scritto in Italiano e principalmente per me stesso: 

**è stato solo negli ultimi 3 che ho ritrovato gente interessata a ciò che scrivo (grazie!) e tutto grazie al Fediverso.**

Dico grazie perché, anche se scrivo principalmente per me stesso, è ovvio che se rendo ciò che scrivo pubblico è nella speranza (spesso vana) che possa intercettare qualcuno, un anima affine.

Preciso: 

**questo blog non ha pubblicità, e non ce l'avrà mai.** 

Non ha nemmeno google analytics o strumenti analoghi, quindi l'unico modo per capire se qualcuno mi legge sono le reazioni e i commenti nel Fediverso.

Non mi interessa guadagnarci...Certo sarebbe bello, ma non vedo come farlo in modo etico e rispettoso di chi ha la bontà di leggere ciò che scrivo.

### Stai divagando come al solito Xab

Hai ragione, scusami!

Dicevamo: l'inglese.

Ora, piaccia o meno, l'inglese è la lingua franca del nostro tempo.

è quella che permette di raggiungere più persone possibili e quindi allargare i propri orizzonti, interfacciandosi con culture e mentalità molto lontane dalle nostre (sono un Italiano che da sei anni vive ad Atene tendendosi ad esprimersi in inglese, quindi per quanto si possa sperare in alternative migliori a livello pratico non ne vedo).

Detto questo, consideriamo un secondo il fediverso (il mio sarà un bias italiano per forza di cose, tenetene conto)

### Il Fediverso è piccolo

Anche tenendo conto di Threads e Bluesky (realtà legate a un internet che personalmente non mi interessa frequentare), il Fediverso è un microcosmo che non sarà _mai_ massivo.

E questo è _bello_! 

Credo fermamente che un ambiente decentralizzato, senza derive commerciali e con alla base un sano scambio tra persone e non numeri debba essere piccolino. 

Così erano i forum, le community di IRC e più in generale il web sociale fino alla seconda metà del 2000 o giù di lì. 

### Se guardiamo ai topic, il Fediverso è _ancora_ più piccolo 

Il Fediverso, specie quello legato a Mastodon, assomiglia molto a un Twitter con vocazione progressista: 

cronaca di guerra, cronaca politica, pagine associate a portali farlocchi, news riciclate e spammate mille volte da profili diversi, link a giornali orrendi.

Molti di questi temi sono importantisssimi ed è giusto e bello vengano affrontati in un contesto pulito, ripetto agli ambienti di Meta, Musk & Co.

Il problema? 

Altri topic vengono miseramente schiacciati, ad esempio videogiochi, musica, arte e chi più ne ha più ne metta, perciò è molto complicato riuscire a trovare persone con affini interessi con cui stringere un piccolo legame abbastanza forte da poter portare avanti uno straccio di conversazione su qualche topic.

### Quindi è meglio postare in inglese?

Temo di sì. 

Intanto, è un utile esercizio per i non madrelingua come me, ma appunto può portare a scongiurare il Kupamanduka effect. 

### Kupa what?

[Kupamanduka](https://en.wikipedia.org/wiki/Kupamanduka). Forse conosci la storia del _frog in the well_, che credo renda meglio di ogni altro il concetto di "bolla" in senso molto vasto, e certamente non esclusivamente legato ai social network.