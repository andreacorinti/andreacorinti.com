---
title: "#BastaVideogiochi - Day 7"
subtitle: "Una settimana dopo"
sommario: "Sono diventato Carlo Calenda?"
immagine: https://gamequitters.com/wp-content/uploads/how-to-quit-playing-video-games-1.jpg
lang: it-IT
date: 2021-03-22
---

Per l'antefatto, prego [cliccare qui](/posts/ita/basta-videogiochi/).

La Discover Weekley di Spotify mi ha messo in cima un bel pezzo dal titolo particolarmente evocativo ed adeguato:

<iframe src="https://open.spotify.com/embed/track/3OcBH9Vzd1UwJkQd3r1dVG" width="300" height="380" frameborder="0" allowtransparency="true" allow="encrypted-media"></iframe>

## Una settimana dopo

![calenda](https://hips.hearstapps.com/hmg-prod.s3.amazonaws.com/images/gettyimages-914578574-1541263732.jpg?crop=1.00xw:0.751xh;0,0.112xh&resize=1200:*)

Onestamente?

**Mi sento meglio.**

E no, non è che mi sono trasformato in [Carlo Calenda](https://twitter.com/CarloCalenda/status/1058617860652761088): 

Semplicemente, **mi sono ritrovato con più tempo libero a disposizione**.

Non moltissimo, bisogna dirlo: finito _Dark Souls III_ giocavo poco in ogni caso, principalmente al bel _Resident Evil 4_ (che sicuramente riprenderò finita la "dieta"), ma _mêgio o pöco che o ninte_ come dicono a Genova.

## Quindi ora odi i videogiochi ?

No, assolutamente:

**Ci penso spesso**, e anzi con la solita vecchia compagnia delle indie cetramoddiane stiamo elaborando un progetto che si focalizza _proprio_ sui videogiochi.

A dirla tutta, mi è anche tornata voglia di provare a sviluppare qualcosina, e in generale fare qualche ricerca _"archeologica"_ su di loro!

Sembra un controsenso, un "_ora che ho perso la vista ci vedo di più_", ma giurin giurello è proprio così.

## Il troppo stroppia ?

![tette](https://pics.me.me/still-not-enough-to-store-my-steam-library-28661476.png)

Ragionandoci, credo che anche **l'indigestione figlia di _Steam_ abbia un peso in tutto questo** e, anche se non gioco su console da molto tempo, credo che anche _PS Now_, _Xbox Live_ giochino nel medesimo campionato.

**Le nostre mega-librerie di giochi presi per una manciata di euro creano un'affezione del tutto diversa dai costosissimi CD della nostra infanzia** (o casettine, DVD, Blueray, fate voi), un po' come un film visto su Netflix sembra perdere quel senso "d'artigianato" e ritualità tipica del Blockbuster.

Insomma, tutte cose che per qualche motivo mi parevano molto più affini [alle storie intorno al fuoco che ci resero uomini](https://www.focus.it/cultura/storia/le-storie-intorno-al-fuoco-che-contribuirono-allevoluzione-umana).

Fa strano eh, perché chi vi scrive è da sempre stato un convinto alfiere del digitale sempre e comunque per una marea di motivi pratici ed etici, ma forse con gli anni che passano sto diventando più analogico.

## Continuiamo? 

Sì, dai: vediamo dove ci porterà questa piccola, pseudo _twelve-step suite_

<iframe src="https://open.spotify.com/embed/playlist/4svse6TVoIvYCRMLu5EXGF" width="300" height="380" frameborder="0" allowtransparency="true" allow="encrypted-media"></iframe>


