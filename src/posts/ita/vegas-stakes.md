---
title: "Vegas Stakes"
subtitle: "Retrospettiva"
sommario: "Ho una confessione da fare! Sebbene disprezzi i Casinò dal punto di vista etico/sociale e sarei ben felice venissero rasi al suolo..."
immagine: https://upload.wikimedia.org/wikipedia/en/5/57/VegasstakesSNES_boxart.jpg
date: 2025-07-10
lang: it-IT
---

Ho una confessione da fare!

Sebbene disprezzi i Casinò dal punto di vista etico/sociale e sarei ben felice venissero rasi al suolo...

Beh, una parte di me ne resta tremendamente affascinata. Forse per il film di Scorsese e tutto quel mood lì (d'altronde con certi film ci sono praticamente cresciuto)

![Casinò-Film-De-Niro-Scorsese](https://m.media-amazon.com/images/M/MV5BMjAxOTE0MzM0NF5BMl5BanBnXkFtZTgwNjczMTg1MDI@._V1_FMjpg_UX1000_.jpg)

Badate bene: 

personalmente ci ho buttato al massimo una ventina di euro alle slot senza mai vincere nulla, ma qualche giretto a Campione d'Italia e al Mont Parnes di Πάρνηθα me lo sono fatto, anche solo per il gusto di farmi una serata diversa.

La cosa morbosamente interessante di questi luoghi? 

Notare un variegato insieme umano più o meno devastato che in quei posti si distrugge la vita.

L'atmosfera, le nubi di fumo e i drink nel bel mezzo di uno squallore dall'elevata potenza narrativa.

Forse c'è un po' quell'aspetto da finale di _The Getaway_ di Jim Thompson (che nel film con Steve McQueen non esiste proprio), un libro che amo molto...

Ma vabbè, sto divangando, come al solito!

### Che diavolo è _Vega Stakes_ e come ti è saltato in mente di giocarci?!

presto detto: 

visto che ero troppo stanco per il remake di _Resident Evil 2_ ed era un bel po' che non la riprendevo, mi sono messo a spulciare il vasto catalogo della meravigliosa [Miyoo Mini Plus](http://localhost:8080/posts/ita/miyoo-mini-plus-2/).

Bene, aldilà del discorso fatto poco fa, ammetto che ho sempre nutrito un certo gusto squisitamente ludico-meccanico per Poker e Black Jack (no, per le squillo di lusso no), sopratutto il Poker:

il guaio? 

Nell'orrida tempolinea che viviamo, se cercate dei videogiochi sul tema si finisce quasi sempre su roba online brutta dove c'è gente che si brucia soldi _veri_.

![red-dead-redemption-poker](https://static1.srcdn.com/wordpress/wp-content/uploads/2022/02/rdr-2-how-to-win-poker.jpg)

Le eccezioni ci sono eh: 

il minigioco di _Red Dead Redemption_ per esempio, o l'opensource dedicato [_PokerTH_](https://www.pokerth.net/), però andando a memoria poca roba che mi entusiasmasse davvero.

### E quindi arriviamo a 'sto _Vegas Stakes_?

E quindi ci arriviamo, sì: 

in VS mi aspettavo giusto il _ludico puro_ di un Tetris o simulatore di scacchi, e invece HAL Laboratory mi ha sorpeso con elementi da avventura visual novel affatto scontati, con tanto di eventi casuali molto divertenti e indovinati, specie se si pensa che parliamo di un gioco del 1993 per Super Nintendo.

![Vegas Stakes Screenshot](https://gamefaqs.gamespot.com/a/screen/full/4/2/9/192388.jpg)
![Vegas Stakes Screenshot](https://gamefaqs.gamespot.com/a/screen/full/4/2/9/192429.jpg)

> Si vede che eravamo nel pieno del momento _Beverly Hills_, eh?

![Vegas Stakes Screenshot](https://media.retroachievements.org/Images/058673.png)

D'altronde, Hal Laboratory era dietro allo sviluppo di _Kirby_, ma soprattutto i vari _Mother_ / _Earthbound_ e questo proabilmente incide.

Non so voi, ma queste commistioni di generi e l'aggiunta di un pizzico di narrativa in contesti dove tradizionalmente non c'è mai a me intriga sempre: 

è tipo la sensazione che provai anni fa con l'evoluzione _cinematografica_ della modalità carriera di _NBA 2K_, la stessa che di recente ha fortunatamente interessato molti altri giochi sportivi (con alterne fortune) ma con tutto il fascino di un gioco pubblicato da Nintendo nel 1993.

Non vi consiglio di giocarlo perché non è certo quel che si dice un capolavoro epocale, ma è certamente un affascinante esponente del meraviglioso delirio creativo che muoveva l'industria videoludica dell'epoca.

Poi ehi, nel caso voleste provarlo via browser senza scaricare (e soprattutto spendere) niente [lo trovate su RetroGames.cc](https://www.retrogames.cc/snes-games/vegas-stakes-usa.html)

### Bonus Track

Mentre cercavo informazioni sul gioco, mi sono imbattuto anche [in questo divertente aneddoto su Reddit](https://www.reddit.com/r/snes/comments/18pwxsh/it_only_took_15_years_but_we_figured_it_out_a/) e boh, son quelle piccole storielle divertenti che mi fanno voler così tanto bene al retrogame. 

![Vegas Stakes Game Over](https://gamefaqs.gamespot.com/a/screen/full/4/2/9/192416.jpg)
