---
title: "Fediverso Detox?"
subtitle: "Un po' di chiacchere sull'ultimo periodo fediversico"
sommario: "Scrivo queste righe per elaborare meglio i giorni di pausa che mi sono preso dal Fediverso, dubito saranno stati molti perché è un ambiente in cui mi ci sono immerso davvero tanto e credo che LS sia tuttora il social network dove ho scritto e interagito di più in assoluto..."
immagine: https://media.vlipsy.com/vlips/gh98CAs7/preview.jpg
date: 2024-07-30
lang: it-IT
---

### Una pausetta

Scrivo queste righe per elaborare meglio i giorni di pausa che mi sono preso dal Fediverso: sono stati solo quattro, perché è un ambiente in cui mi ci sono immerso davvero tanto e, in prospettiva, credo che LS + Fediverso rappresentino il social network dove ho scritto e interagito di più in assoluto se si considera il poco tempo da cui ci bazzico.

### Web World Citizen

Da più di vent'anni a questa parte campo troppo di Internet. 

Mi sono sempre definito un _web-world-citizen_ perché, avendo traslocato miriadi di volte in tanti luoghi diversi sin dalla mia adolescenza, Internet è sempre stata l'unica vera costante, una "casa" digitale, ma stabile. 

Ancora oggi, alcune delle amicizie più importanti che ho stretto le ho conosciute nello scorso decennio (i tempi dei forum), e a volte viste live in solo in poche fortunate occasioni (anche perché le distanze sono quelle che sono e soldi/impegni fanno il resto).

Faccio questo preambolo perché, chi è più o meno nella mia situazione, ha vissuto quella che considero l'epoca d'oro dell'internet comunitario: 

il Web 1.5 dei primi anni 2000.

Credo che chiunque lo bazzicasse provi sentimenti simili ai miei, e che questo spirito abbia molto a che fare con la spinta che ha portato diverse persone ad approdare nel Fediverso, lasciandosi più o meno alle spalle il grosso dei social media commerciali, o almeno a limitarne l'utilizzo: nel mio caso, uso ancora Instagram perché lì ho contatti importanti (e bene o male me lo riesco a gestire piuttosto bene).

### Il Fediverso Promesso 

Credo che le persone di cui sopra sapessero benissimo che, aldilà di indubbi meriti e virtù delle _piattaforme fricchettone_, la gente resta sempre _gente_ e online oramai è, o meglio siamo, abiutati a forme di comunicazione più o meno nefaste. 

Molti concetti li avevo già espressi in [questo post](/posts/ita/fediverso-fandango/) e, in questo fine Luglio bollente, mi sembra si siano radicati in modo più netto, forse perché c'è un fisiologico calo di attività e il "rumore" soffoca ancora di più le cose belle, forse per la situazione politica internazionale che si mischia con le Olimpiadi e le relative polemiche, tutta roba difficile da filtrare anche per via della scarsa diffusione degli hahshtag.

### La tua istanza non è un Forum

Poi, è inutile girarci attorno: 

visto che su LS mi trovo bene ho finito per riversarci la mia sempiterna _astinenza da forum_. 

Solo che _Livello Segreto non è un forum_, come non lo sono il Fediverso e i vari software che ci girano attorno (Mastodon in particolare, ma non crediate che i vari cloni di Reddit e parenti esulino dal discorso).

Non ci sono _topic_ che possono rimanere serenamente vivi anche per mesi e anni, anche i thread più belli si perdono fisiologicamente come lacrime nella pioggia e, più che alla conversazione, si è portati all'autoreferenzialità / promozione personale.

Non che promuovere il proprio lavoro / progetti sia qualcosa di brutto (anzi), diciamo che se _tutto_ si riduce a quello, senza altre interazioni di sorta...eh, allora forse un po' sì.


### Il Generalissimo Generalismo

Credo sia chiaro più o meno a chiunque quanto LS sia oramai diventata a tutti gli effetti un'istanza generalista, sebbene (per fortuna) tenuta strettamente assieme da un certo DNA "nerd" che spesso e volentieri fa la differenza _anche_ quando si parla del più e del meno. 

Beninteso: sono complice proattivo di questa trasformazione, divenuta parecchio evidente negli ultimi mesi. 

Scrivo abbastanza di videogiochi, film e cartoni, però ultimamente anche io ho spaziato su temi più o meno variopinti, così come altre persone che in effetti così facendo hanno portato alcuni dei thread più appassionanti che ho visto sul server. 

Il problema è che, a lungo andare, l'esulare troppo da quel "tema fondante" mi pare abbia portato a replicare toni, modi e retorica tipiche di facebook, twitter o, per stare nel fediverso, mastodon.social e mastodon.uno 

### Cosa si può fare sul Fediverso?

Qualche idea spicciola: 

1) Mastodon piace un po' a tutt*, però credo sia il caso di ragionare un po' in prospettiva sulle piattaforme alternative per varie ragioni, prima fra tutte la sua presenza fin troppo centralizzata in un ecosistema che fa della varietà il suo punto di forza

2) Incentivare la comunicazione tra istanze diverse. Difficile, e questo dipende dall'utenza (da noi, insomma) che forse dovrebbe buttarsi di più nelle interazioni con altre lingue e persone da ambienti del tutto diversi dal nostro. Purtroppo navigare nella federata non è comodissimo, però già con [phanpy](https://phanpy.social/) trovo tutto molto più agevole

3) Tentare di essere un pelo meno autoreferenzial*: è bello raccontare di noi e personalmente lo trovo molto liberatorio e utile, specie quando si è creato un po' di scambio tra un po' di bella gente, ma forse occorre uno sforzo collettivo che porti ad aprire più dialogo col prossimo da alternare alle normali riflessioni personali.

### Cosa si può fare su LS?

Eh, vallo a capire?

Credo gioverebbe qualche iniziativa dell'amministrazione che porti a scambio e coinvolgimento: 

[#SapereLibero](https://livellosegreto.it/tags/SapereLibero) è una gran bella iniziativa di [Kenobit](https://livellosegreto.it/@kenobit), però non so quanto funzionale al fediverso e immune da eventuali occasioni di gretto spam (forse è il mio cinismo pessimista a parlare eh), e più che altro mi pare a sua volta molto generalista e non proprio vicina a ciò che vedo in timeline locale tutti i giorni. 

Rileggendo [un mio post di quasi due anni fa](/posts/ita/mastodon-migrazione-2) mi sono ricordato della mia cotta per [warp](https://warp.livellosegreto.it/), che però temo sia rimasta un po' in soffitta (avevo dimenticato pure [#SagraSegreta!](https://livellosegreto.it/tags/SagraSegreta)) 

Intendiamoci: queste fase di stanca sono un po' fisiologiche perché la vita, il lavoro e lo scemare dell'entusiasmo più "endorfinico" fanno il resto, e non è da escludere che superata l'estate ritornerà tutto più bello e collettivo di prima!

In questo senso, sono molto curioso di vedere lo sviluppo di [questa iniziativa](https://livellosegreto.it/@ed/112806918742171495) di cui ha parlava [Ed](https://livellosegreto.it/@ed)

### Di guerre tra istanze e altre facezie

Questa è una faccenda che ciclicamente salta fuori in molte istanze italiane (fortunatamente non su LS), ovvero uno sterile batti e ribatti tra M1 e altre istanze a colpi di battute e frecciatine che ricordano gruppi Facebook incrociati con Reddit: 

per me si può scherzare su tutto eh, non voglio assolutamente buttarmi in un discorso di reprimende morali (figuriamoci), giusto un generico _ma porca puttana che PALLE!_

Anche a me non piacciono i toni e i modi utilizzati da molta gente di M1, ma sentirsi i Charlie Hebdo della situazione bersagliando la "Evil Corp" della situazione mi pare una lita da cortile percepita come fosse la seconda guerra mondiale.

Ripeto: ognuno vive il fediverso come vuole e per fortuna si può silenziare in allegria, è che a volte ho la sensazione di essere capitato in un condominio di vrenzole, poi magari è un problema esclusivamente mio e me ne farò una ragione.

### Conclusione

Forse tutto questo pippone è dovuto alla sopracitata "eccessiva immersione" che ho sperimentato nel Fediverso, però insomma: nelle ultime settimane mi sono sentito meglio su Instagram che su Mastodon, e forse questo mi ha un pelo spaventato.

### Thread

<iframe src="https://livellosegreto.it/@xabacadabra/112874547033815120/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://livellosegreto.it/embed.js" async="async"></script>

<mastodon-comments host="livellosegreto.it" user="xabacadabra" tootId="112874547033815120"></mastodon-comments>
