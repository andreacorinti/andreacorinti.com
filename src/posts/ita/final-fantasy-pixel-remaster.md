---
title: "Final Fantasy Pixel Remaster"
subtitle: "Bella e povera, anche se costa cara"
sommario: "Bella e povera, anche se costa cara"
immagine: https://cdn.cloudflare.steamstatic.com/steam/apps/1173770/header.jpg
date: 2022-02-12
lang: it-IT
---

Altra [recensione steam](https://steamcommunity.com/id/xabaras89/recommended/1173770/) che avevo dimenticato di mettere pure qui: rimedio subito visto che il 23 esce la **Pixel Remaster di Final Fantasy VI** che sicuramente mi comprerò e di cui sono sicuro mi vorrà voglia di scrivere qualcosina.

Come potete vedere, per Final Fantasy I **sconsiglio l'acquisto**, anche se non l'ho trovata realizzata in modo malvagio.

Per ora ho saltato le altre, anche se non è da escludere che prima o poi comprerò almeno quella di Final Fantasy IV (un altro dei miei classici del cuore dell'era SNES), ma Final Fantasy VI è uno dei miei videogiochi preferiti quindi questa volta non si scappa.

Questa recensione è negativa per un po' di fattori, ma di un negativo tendente al neutrale, nessuna stroncatura.

## Contro

- Più facile della versione originale. Personalmente avrei inserito l'opzione "incontri 0" mantenendo la difficoltà invariata dalla versione NES
- L'auto-battle per me è una feature inutile, avrei preferito la possibilità di aumentare la velocità dei combattimenti
- Non ci sono alcuni contenuti aggiuntivi realizzati nei precedenti remake (PS1 e Dawn of Souls per GBA)
- Bug visuali con certi shader (effetti acqua, lava)
- Il font è orribile. Facilmente sistemabile certo, ma è abbastanza ridicolo che non ci pensi direttamente Square Enix
- Il prezzo pieno (11.99) secondo me è un po' alto, specie alla luce di quanto detto sopra. Per me il prezzo dovrebbe essere 9 euro, scontato a 5-6.

## Pro

- Graficamente splendido: forse la resa più bella della pixelart della Maestra Kazuko Shibuya, specie dopo il recente passato e l'orrore visto nella versione di Final Fantasy VI del 2014
- Musicalmente favoloso (la OST del Tempio del Chaos in questa versione è da commuoversi)
- Minimappe e vari elementi d'interfaccia graditissimi

## Morale

Io amo Final Fantasy: è la mia serie di videogiochi preferita (fino a Final Fantasy X), adoro la pixel art, Nobuo Uematsu, il gameplay dei vecchi JRPG (anche se non ho più l'età per così tanti incontri casuali...)

Se siete più o meno del mio partito, l'acquisto ha perfettamente senso.

Per tutti gli altri, no: il primo Final Fantasy vanta certamente un'importanza storica assoluta nel settore, ma se siete spinti dal mero gusto "archeologico" penso sia meglio giocare all'originale NES.

Le soluzioni narrative, i personaggi e il senso dell'epica tipico della serie doveva ancora arrivare: se manterrà
questo livello tecnico, credo che Final Fantasy IV Pixel Remaster potrebbe essere un fantastico punto di partenza. 