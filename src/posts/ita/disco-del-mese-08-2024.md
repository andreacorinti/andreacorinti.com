---
title: "Disco del Mese - Agosto 2024"
subtitle: "Dark Tranquillity - Endtime Signal"
sommario: "Eh che ci volete fare, ogni tanto il mio animo da fanboy salta fuori."
immagine: https://lastfm.freetls.fastly.net/i/u/770x0/9dc995ee4d1d6fcf6ba47bf85124e9dd.jpg
date: 2024-08-26
lang: it-IT
---

[_**Luglio 2024**_](/posts/ita/disco-del-mese-07-2024)

## Dark Tranquillity - Endtime Signal

Possibilissimo album dell'anno, per me.

Che altro dire? 4 anni da _Moment_ (che ho adorato), e questo forse è ancora meglio, tanto nelle parte metallose quanto nell'animo più synthpop da Depeche Mode (_False Reflection_, mamma mia).

Sono un po' un fanboy, lo confesso: ma Stanne e soci mi rendono sempre felice, e non è poco per una band tanto longeva, storica e importante per tutta la scena Melodeath internazionale.

### Blind Guardian - Somewhere Far Beyond (Revisited)

Ok, non è un inedito, ma i Bardi sono da più di vent'anni una delle mie band del cuore e che faccio, non segnalo una riedizione del quarto, meraviglioso album che contiene tra le altre Theatre of Pain e la memorabile The Bard's Song?

L'originale è del 1992, quando il power teutonico era considerato speed e non parlava necessariamente di draghi ed elfi (la fissa con tolkien dei Blind Guardian era genuina e abbastanza inedita per l'epoca, poi ha fatto scuola), quasi un disco thrash metal in diversi passaggi.

Nel complesso? Ottima riedizione, svecchiata il giusto e con una produzione ripulita da album moderno: must per chi è già fan, buon disco di partenza per chi vuole approcciarsi ai Bardi di Krefeld.

### Smashing Pumpkins - Aghori Mhori Mei

Un ritorno agli anni '90, come scrivevo [qui](https://livellosegreto.it/@xabacadabra/112891596667913788)

Il guaio è che l'odierna voce di Billy, sempre acuta e particolare, mi pare fin troppo melodica e poco incazzosa per questi respiri: per intenderci, è quella di _My Love Is Winter_ e _The Celestials_, direttamente dall'album Oceania, che per me era molto carino ma molto più delicato

_Aghori Mhori Mei_ è un palese (tentato) ritorno a _Siamese Dream_ e _Mellon Collie and the Infinite Sadness_, con riff molto belli da alternative rock di metà anni '90, però con un forte influsso di tutto lo storico più pop-sperimentale-ambient-boh a cui la band ci ha abiutato negli ultimi anni (_Pentecost_) 

Guazzabuglio strano, chiaramente lontano dai capolavori delle origini, ma per me in definitiva un bel disco.

[_**Settembre 2024**_](/posts/ita/disco-del-mese-09-2024)