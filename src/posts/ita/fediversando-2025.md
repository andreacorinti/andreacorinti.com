---
title: "Fediversando nel 2025"
subtitle: "dopo 5 anni (di cui 3 attivi)"
sommario: "Per caso poco fa ho notato che il mio attuale account su mastodon.social ha da poco compiuto 5 anni, quindi mi pareva una buona scusa per anticipare un po' il mio solito bilancio annuale e ragionare un po' sull'esperienza fediversica contemporanea"
immagine: https://www.peoplegreen.it/wp-content/uploads/2021/04/bradipo-1.jpg
date: 2025-10-30
lang: it-IT
---

Per caso poco fa ho notato che il mio attuale account su mastodon.social ha da poco compiuto 5 anni, quindi mi pareva una buona scusa per anticipare un po' il mio solito bilancio annuale e ragionare un po' sull'esperienza fediversica contemporanea!

### Phanpy in pensione

Da quando me ne sono andato da LS lo scorso giugno...

Anzi vabbè, facciamo prima e mettiamo un po' di post in fila per fare un recap così alleggerisco qui: 

* [Arrivederci Segreto](/posts/ita/arrivederci-segreto/): la migrazione da LS a mastodon.social 
* [Di Mastodon Social e del concetto d'Istanza](/posts/ita/mastodon-social/): i problemi con social e mastodon più in generale, esperimento gotosocial con monoistanzina
* [Mastodon VS Fediverso](/posts/ita/mastodon%20e%20fediverso/): remore nei confronti di Mastodon
* [Fediverso-gram](/posts/ita/fediverso-gram/): il problema del modello "influencer" traslato nel fediverso
* [La mia data di scadenza sul Fediverso](/posts/ita/scadenza-fediverso/): l'idea di chiudere del tutto la mia esperienza lì
* [Back on Mastodon](/posts/ita/back-on-mastodon/): il ritorno su mastodon.social 

ovviamente in questo blog ci sono parecchi altri post sul tema, ma ho concentrato quelli degli ultimi mesi che, a rileggermi, credo evidenzino un classico senso da _disillusione post-entusiasmo iniziale_, che però vabbè è anche e soprattutto un problema mio...

Comunque, da un po' ho smesso di usare phanpy, seguire local e (purtroppo) leggere granché pure della mia home, dove so per certo di perdermi molto d'interessante: 

è il modello da twitter, o più in generale da timeline, che con me cozza sommato a millemila impegni di vita che mi portano ad aprire moshidon sempre più di rado

### Beato pensionamento sociale

...Il lato positivo? 

Uso poco o nulla pure Instagram (che per me è tipo la ruota di scorta di Telegram e WhatsApp dove scambiare DM con un paio di amici che posso contattare solo da lì) e credo di essere prossimo a raggiungere il medesimo _"nirvana dei social media"_ di buona parte della mia bolla, che i social non li usa praticamente più e comunica principalmente in privati gruppetti di messaggistica (più o meno come si faceva ai tempi di MSN e IRC).

Poi certo, come da qualche lustro a questa parte ogni tanto mi diverto a postare qualcosina in questo blogghino pure se me la leggerò solo io in un non meglio precisato futuro (d'altronde blog diari, anche se pubblici, una loro perversa logica se la portano dietro o non avremmo avuto il proliferare dei social media in primis...)

Ma sto divagando (tutto questo post è scritto di getto quindi spero sia comprensibile, non lo rileggerò di sicuro in tempi brevi)

### E quindi, 'sto Fediverso? 

Boh? 

Inutile ribadire quanto io non riesca a trovarmi a mio agio in un contesto diverso da quello dei forum e tuttavia quanti dubbi provi all'idea di poterne rivedere uno bello, attivo e sano in questa fase storica, l'ho scritto fin troppe volte...

Credo che mastodon sia ancora la migliore versione di un'esperienza "da Twitter" nel web odierno, pur con tutti i problemi del caso e più di qualche perplessità sulla logica a istanze, mentre il resto dei software non mi piacciono (e/o temo non possano portarsi un seguito abbastanza vasto da garantirne un degno sostegno).

Il guaio di mastodon? Una struttura fatta appunto come twitter, e quindi teoricamente ottima per il _qui e ora_ (che però su mastodon si vede solo a tratti - nel bene o nel male) ma mostruosamente divoratrice di discussioni da protrarre nel tempo.

Ma amen, dai.