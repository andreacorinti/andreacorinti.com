---
title: "Grecia - approvato il matrimonio tra persone dello stesso sesso"
subtitle: "Piccola Riflessione Politica"
sommario: "Per scelta e benessere di solito evito di parlare di politica da queste parti (diciamo pure che evito di farlo su internet in generale), però in questi giorni..."
immagine: https://www.ekathimerini.com/wp-content/uploads/2024/02/AP24046826042873-1-960x600.jpg
date: 2024-02-16
lang: it-IT
---

_foto di [ekathimerini.com](https://www.ekathimerini.com/in-depth/1231865/greece-just-legalized-same-sex-marriage-will-other-orthodox-countries-join-them-any-time-soon/)_

Per scelta e benessere di solito evito di parlare di politica da queste parti (diciamo pure che evito di farlo su internet in generale), però in questi giorni è successa una cosa che mi ha portato alla mente vecchie riflessioni:

ne avevo [già accennato su Livello Segreto](https://livellosegreto.it/@xabacadabra/111917460884033548), e ieri finalmente **qui in Grecia è passata la legge che approva il matrimonio tra persone dello stesso sesso** ([qui un po' di dettagli](https://www.ekathimerini.com/society/1231866/marriage-equality-bill-has-ripple-effects-outside-greece/ )).

Ovviamente sono fiorite (e fioriranno) polemiche di un certo mondo conservatore vicino alla chiesa ortodossa (La Grecia è il primo paese ortodosso a legalizzare il matrimonio egualitario), ma intanto quel che fatto è fatto:

la cosa interessante?

**La legge è arrivata da un governo di centrodestra.**

![mitsotakis](https://external-content.duckduckgo.com/iu/?u=https%3A%2F%2Fi.imgflip.com%2F4l4wt0.jpg&f=1&nofb=1&ipt=c26b932a5e009e0f0ea2380cbbbb6151be4f858d688d9522a1f07b4b5d193260&ipo=images)

ovviamente non all'unanimità (anche perché **Mistotakis** ha più di qualche nemico all'interno del partito) ed è anzi stata votata anche dall'opposizione progressista, in particolare Syriza dove il nuovo segretario **Stefanos Kasselakis** è dichiaratamente omosessuale (l'anno scorso si è sposato negli USA, dove ha vissuto buona parte della sua vita).

### La sinistra si è fatta superare a destra?

In parte potremmo dire così, in pratica mi verrebbe da citare le canzoni di Gaber o Ghali.

### Occhio: _Chi dice di non essere di destra o di sinistra di solito è di destra._

Una di quelle frasi che ho sentito fino alla nausea.

Chiariamoci: io ho sempre avuto idee che inquadrerei come socialiste, perché andando al sodo la differenza sostanziale dovrebbe essere tutta lì.

Senza scomodare Bobbio, Gramsci, Keynes o chi vi pare...

* Vuoi un welfare pubblico che funzioni, con una progressione fiscale che tassi i più ricchi garantendo servizi statali alla popolazione a prescindere dal suo reddito? _Stai a sinistra._

* Vuoi poche tasse, libero mercato, nessun tipo di assistenzialismo e curarti e istruirti in modo privato scegliendo l'opzione più congeniale ai tuoi gusti (e al tuo portafogli)? _Stai a destra._

Ovviamente sto semplificando al massimo senza tener conto del contesto gepolitico internazionale (a cui siamo irrimediabilmente soggetti a prescindere dagli orientamenti), ma direi che le differenze sostanziali stiano sempre lì dal '900 a questa parte.

### Immigrazione, Diritti LGBTQ+, Cambiamento Climatico...

_Tutto_ è politica quindi è naturale che le tematiche centrali del nostro tempo vengano utilizzate dalla stessa.

Eppure mi pare chiaro come determinate questioni non abbiano strettamente a che fare con il discorso prettamente economico di cui sopra, e molto spesso vengano anche utilizzate per un discorso di marketing (pensiamo al _greenwashing_), il che poi porta a diversi cortocircuiti comunicativi e i vari derby nell'elettorato.

### Conclusione

A prescindere dalle motivazioni non proprio limpidissime, sono contento di questo passo per la Grecia e mi auguro porti ad una riflessione analoga anche a livello internazionale.

<iframe src="https://livellosegreto.it/@xabacadabra/111940624850788887/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://livellosegreto.it/embed.js" async="async"></script>

<mastodon-comments host="livellosegreto.it" user="xabacadabra" tootId="111940624850788887"></mastodon-comments>

