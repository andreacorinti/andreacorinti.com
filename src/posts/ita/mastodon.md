---
title: "Mastodon è la rivoluzione che serve al social web"
subtitle: Bilancio dopo una settimana su mastodon.uno
sommario: "Non serve riportare quello che sta accadendo con Elon Musk e Twitter, ma penso possa essere utile scrivere qualche righa a proposito della mia prima settimana su Mastodon..."
immagine: /img/mastodon.jpg
date: 2022-11-08
lang: it-IT
---

Non serve riportare quello che sta accadendo con Elon Musk e Twitter, ma penso possa essere utile scrivere qualche righa a proposito della mia prima settimana su Mastodon, quindi prendete questo post come una piccola raccolta di toot più qualche commento per tenerla assieme. 

## Nota

Qualche anno fa mi ero già iscritto su mastodon.social (me l'avevano fatto conoscere [i Wu Ming](https://www.wumingfoundation.com/giap/tag/mastodon/), che nel frattempo lo hanno abbandonato) ma è un account che non ho praticamente mai utilizzato. 

Attualmente mi trovo sull'istanza **mastodon.uno**, ovvero quella che vanta l'utenza italiana più nutrita e che può essere sostenuta con un piccolo contributo [**qui**](https://liberapay.com/mastodonitalia/).

<iframe src="https://mastodon.uno/@mastodon/109008497940189984/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://mastodon.uno/embed.js" async="async"></script>

## La situazione

<iframe src="https://mastodon.uno/@xabacadabra/109278794391509932/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://mastodon.uno/embed.js" async="async"></script>

Uno degli aspetti problematici di questa migrazione l'ho notato quasi subito, e credo derivi da un condizionamento che Facebook (ma anche Twitter) ha inculcato in molte persone: 

> "Devi usare il tuo nome reale, non nasconderti dietro un nick!"

<iframe src="https://mastodon.uno/@xabacadabra/109297534938921342/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://mastodon.uno/embed.js" async="async"></script>

aggiungo che io _dietro un nick_ (con cui a Genova continuano a chiamarmi pur conoscendo il mio nome reale!) ho costruito alcune delle amicizie più importanti che ho.

Il diritto all'anonimato è un caposaldo di internet che andrebbe sempre difeso strenuamente, senza scuse: **se un sito pretende dati reali, di solito non vuole tutelare voi, ma i propri interessi commerciali.**

<iframe src="https://mastodon.uno/@xabacadabra/109299168096126641/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://mastodon.uno/embed.js" async="async"></script>

Oltre a Twitter in mano a Musk, bisogna tenere gli occhi ben puntati su quanto accade nel mondo Meta: forse il giocattolo si è finalmente rotto (più che altro per via di TikTok, non certo un universo limpido...) e possiamo finalmente sconfiggere l'algoritmo come il lisergico Lorenzo di _Boris 4_.

## Le motivazioni per arrivare su Mastodon

In linea di massima, direi che c'è decisamente necessità di aria fresca

<iframe src="https://mastodon.uno/@FraZan999/109286155331556099/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://mastodon.uno/embed.js" async="async"></script>

<iframe src="https://mastodon.uno/@piccia/109299167898523995/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://mastodon.uno/embed.js" async="async"></script>

## Impressioni

Nel complesso, mi sto trovando molto bene: le discussioni sono interessanti, apprezzo molto l'animo tech / opensource e spero non venga troppo soffocato dalla recente [#mastodonmigration](https://mastodon.uno/web/tags/mastodonmigration).

In cuor mio però so già che in molti torneranno su Twitter o si focalizzeranno su Instagram (che uso pure io, ahimè) e affini: nulla di male, è anzi una scrematura che ritengo necessaria e doverosa.

<iframe src="https://fosstodon.org/@amoroso/109297055200582326/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe>

Questo perché **mastodon e il fediverso in generale non sono "sostituti" di Twitter**, ma un modo diverso d'intendere il social web, a tratti molto in linea con ciò che era l'internet prima della rivoluzione social dei primi anni 2000, quello che mi trovo spesso a rimpiangere e che in molti non hanno mai avuto modo di conoscere. 

In questo, forse c'è anche un certo DNA europeo di mezzo:

<iframe src="https://mastodon.uno/@xabacadabra/109302618031710218/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://mastodon.uno/embed.js" async="async"></script>

## Utenti Verificati

**Le famigerate spunte blu non significano "utente verificato"**, lo dico per evitare eventuali fraintendimenti: sono semplici emoji inserite nel nickname scrivendo così: 

```html
:verified:
```

nei fatti, **le spunte blu non significano nulla:**

anche per questo credo sia molto meglio utilizzare un simbolo che per qualche motivo ci rappresenta o in cui ci riconosciamo (molto banalmente, io sto usando il logo di Arch Linux perchè è diventato il mio OS di fiducia).

questo ci porta ad un altro aspetto interessante: **la vera verifica la si fa con i siti web e l'attributo HTML** 

```html 
rel="me"
```

![verifica-mastodon](/img/mastodon_verifica.jpg)

nel profilo, il vostro sito / blog apparirà così:

![verifica-mastodon](/img/mastodon_verifica2.jpg)

credo che questo sia un enorme incentivo per tornare ad utilizzare in modo massiccio blog e siti web personali, investendo tempo e lavoro nel _proprio_ spazio di internet: 

basta anche una piccola paginetta che descrive chi siete, cosa fate, qual è la vostra visione del mondo e via dicendo. 

Nel mio utopico internet, questo dovrebbe valere più di tutte le spunte blu / follower di questo mondo.

## Il Futuro passato

Varrebbe la solita immancabile citazione a _Con il nastro rosa_ di Lucio Battisti.

Personalmente direi di concentrarsi sul presente, tenendo un occhio bene attento a quel che succederà quando la bolla dovuta all'esodo da twitter esploderà: è lì che le cose inizieranno a farsi interessanti sul serio.

Meno rumore, meno meme, meno insulti e più parole: 

per un'utopia simile si rinuncia ben volentieri al web di massa odierno, costruendo le basi per quello che verrà e che non dev'essere necessariamente fatto di piccoli video, ma anche di gente che scrive e legge.

E ricordate sempre che potete mandare un toot con #mastoaiuto se vi doveste trovare in difficoltà.

## Update Luglio 2023

Mastodon continua ad essere fighissimo, ma nel frattempo ho cambiato completamente idea su mastodon.uno e sono migrato su LivelloSegreto: per i dettagli, rimando a [questo post](/posts/ita/mastodon-uno).