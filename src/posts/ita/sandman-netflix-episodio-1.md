---
title: "The Sandman Episodio 1 - Sleep of the Just"
subtitle: Bella voce, ottimi attori, musica e fotografia così così
sommario: "Tutto davvero molto fedele al fumetto, Tom Sturridge mi ha sorpreso molto in positivo (non ce lo vedevo molto nel ruolo di Sogno, ma mi sono dovuto ricredere), benissimo anche Boyd Holbrook nel ruolo del mio simpatico parente, il Corinthian. Ma la fotografia..."
immagine: /img/sandman-cover1.jpg
date: 2022-08-08
lang: it-IT
---

[Alla fine ho ceduto](/posts/ita/sandman-netflix). La curiosità uccise il gatto ma io sono ancora vivo e vegeto (più o meno)

## Cosa mi è piaciuto

Tutto davvero molto fedele al fumetto, Tom Sturridge mi ha sorpreso in positivo (non ce lo vedevo molto nel ruolo di Sogno, ma mi sono dovuto ricredere), benissimo anche Boyd Holbrook nel ruolo del mio simpatico parente Corinthian.

In particolare, **la voce di Sturridge è davvero perfetta per rendere quella di Morfeo**: non voglio sminuire il lavoro di doppiaggio, ma consiglio a tutti di vedersela in inglese perché la prova vocale è stata davvero una delle cose che ho apprezzato di più di questo primo episodio.

![sandman-charles-dance](/img/sandman-charles-dance.jpg)

> A margine, se c'è da interpretare un padre stronzo ormai si telefona di default a Charles "Tywin" Dance

## Cosa non mi è piaciuto

![sandman-serie](/img/sandman3.jpg)

Aldilà di un po' di ritmo lentuccio per raccontare la prigionia di Sogno (che tutto sommato ci può stare, ma parliamo pur sempre di una manciata di pagine raccontate in un'ora di girato, quindi 'nzomm) **la fotografia mi è parsa del tutto anonima** e, combinata con la colonna sonora tutta archi, la CGI fantasy e gli inevitabili accenti inglesi, **mi ha fatto sentire in un film di Harry Potter** e non è esattamente quello che mi aspetto da Sandman.

Ora: leggenda vuole che Neil Gaiman scegliesse apposta disegnatori non proprio eccelsi per poter far risaltare di più le proprie doti di sceneggiatore.

Non so se è vero, ma personalmente a me i disegni di Sandman sono piaciuti praticamente tutti (specie quelli della coppia Mike Dringenberg - Malcolm Jones III).

![sandman-fumetto](/img/sandman1.jpg)
![sandman-fumetto](/img/sandman2.jpg)

A livello estetico, nella serie secondo me manca quel _qualcosa_, come se non si fosse voluto osare troppo mantenendosi con un stile abbastanza generico e potabile per tutti. 

Potrà sembrare un dettaglio da poco eh, ma per fare un esempio la fotografia dei film di _Sin City_, _300_ e _Watchmen_ secondo me resta la loro più grande eredità.

## In definitiva

![sandman-fumetto](/img/sandman4.jpg)

Impressione tutto sommato positiva, meglio delle mie tiepide aspettative, se lo vedrò tutto magari lascerò qualche altro appunto da queste parti.

[Post nel canale Telegram](https://t.me/xabacadabra/110) 