---
title: "Fenomenologia di Hazbin Hotel"
subtitle: ""
sommario: "Tenterò di essere breve. In realtà volevo limitarmi a un post su Livello Segreto ma..."
immagine: https://hazbinhotel.com/cdn/shop/t/3/assets/trailer-poster-2733748e.jpg
date: 2024-02-02
lang: it-IT
---

Tenterò di essere breve.

In realtà volevo limitarmi a un post su Livello Segreto ([#cartoneSegreto](https://livellosegreto.it/tags/CartoneSegreto)) ma...

beh, i 500 caratteri li sforerò sicuro, visto che in realtà ci rialacciamo al discorso che facevo a proposito del solito [Palworld](/posts/ita/palworld).

### Vivienne Medrano

L'autrice, animatrice, illustratrice (_un sacco trice_) di Hazbin fece partire il progetto nel 2019 tramite il pilota che potete trovare ancora su [YouTube](https://www.youtube.com/watch?v=Zlmswo0S0e0).

Parliamo di un progetto essenzialmente [DIY](https://it.wikipedia.org/wiki/Etica_DIY), o grassroots, insomma partito dal basso e arrivato al successo grazie al sostegno di un numero spropositato di fan.

### Entering Bezos

Siccome Amazon è brutto e cattivo ma la gente che ci lavora non per questo è necessariamente stronza, chi si occupa di Prime Video ha fiutato il potenziale e messo Medrano _sotto fottuto contratto_: 

da qualche settimana potete infatti trovare [la prima stagione di Hazbin Hotel](https://www.primevideo.com/-/it/detail/0HZWTBZYQQXYW48YBANMDM2MZE/?language=it_IT) sulla piattaforma di zio Jeff.

Nel frattempo, sempre su YouTube, da qualche anno Vivienne ha lanciato [_Helluva Boss_](https://www.youtube.com/watch?v=el_PChGfJN8&list=PL-uopgYBi65HwiiDR9Y23lomAkGr9mm-S), spinoff che condivide la stessa ambientazione infernale di Hazbin con altri protagonisti e toni/temi abbastanza diversi.

### Hazbin Hotel in breve

* Cast vocale, animazioni ed estetica eccezionali 
* una cura per canzoni e particolari che denota quanto la Medrano debba essersi mangiata un bel po' di Burton e Disney per colazione 
* uno stile di _adult animation_ originale pur nel suo essere derivativo 
* elementi LGBTQIA+ inseriti in modo naturale, non come "quota"
* lore e ambientazione a tratti sorprendenti per un cartone animato del genere

E certo: 

**l'aspetto musical non è per tutti i palati, così come lo humor sboccato e amorevolmente violento dell'autrice.**

Personalmente, ho adorato tutto (il finale di stagione in particolare ha toccato vette di pura epicità), ma de gustibus eccetera.

Il punto comunque è un altro.

### Ovvero?

**Ovvero che al momento il mainstream non aveva ancora offerto niente di simile.**

Hazbin è un cartone animato fresco e nuovo, che non tenta di replicare i successi dei vari _Bojack Horseman_, _South Park_, _Rick & Morty_ o il classico Matt Groening proponendo qualcosa di radicalmente _diverso_.

Ed è **partito dal basso.**

Certo: 

c'è molto dalla scena della vecchia Cartoon Network con una virata verso un target maturo e una spiccata voglia di musical da classico Disney, ma sono ingredienti tradizionali utilizzati per scrivere una ricetta nuova.

E in cuor mio, **trovo straordinario che un'opera "indie" sia riuscita a diventare uno splendido prodotto dal successo commerciale** (nel senso migliore del termine) contribuendo a ridefinire il proprio mercato di riferimento.

Insomma, ad avercene di Medrano.

## Thread

<iframe src="https://livellosegreto.it/@xabacadabra/111863085087219462/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://livellosegreto.it/embed.js" async="async"></script>