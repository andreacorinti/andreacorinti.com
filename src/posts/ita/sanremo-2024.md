---
title: "Sanremo 2024"
subtitle: "Amadeus Amadeus"
sommario: "È un grottesco spettacolo barocco con tutti gli arcinoti difetti che puntualmente si sente il bisogno di rimarcare ogni anno? Sì."
immagine: https://upload.wikimedia.org/wikipedia/it/c/c1/Festival_di_Sanremo_2024_logo.png
date: 2024-02-07
lang: it-IT
---

### Premessa

Credo che il primo post che ho archiviato da queste parti trattava del Sanremo 2013 (mo non mi va di ricontrollare).

Ora, _Sanremo_.

È un grottesco spettacolo barocco con tutti gli arcinoti difetti che puntualmente si sente il bisogno di rimarcare ad ogni edizione? 

Sì.

![https://external-content.duckduckgo.com/iu/?u=https%3A%2F%2Fmedia1.tenor.com%2Fimages%2Fd8cc98d4ade7e0a39bf4a5004b860368%2Ftenor.gif%3Fitemid%3D10066965&f=1&nofb=1&ipt=24b1e4c60ab4920b831a4a900887b1c4bfb7eef5046e6da55707552aa5b7c54c&ipo=images](https://external-content.duckduckgo.com/iu/?u=https%3A%2F%2Fmedia1.tenor.com%2Fimages%2Fd8cc98d4ade7e0a39bf4a5004b860368%2Ftenor.gif%3Fitemid%3D10066965&f=1&nofb=1&ipt=24b1e4c60ab4920b831a4a900887b1c4bfb7eef5046e6da55707552aa5b7c54c&ipo=images)

> la percezione media suscitata da chi sente il bisogno di ribadire che non guarda Sanremo (salvo poi parlarne pure più di chi lo segue).

**Ma è pure il principale evento di spettacolo italiano, l'unico a non essere derivato da format angloamericani e diretto figlio del DNA del varietà italico (con tutti i suoi problemi).** 

Ciò significa che mette in piedi un giro di soldi ed eccellenze (orchestra, regia, tecnici di palco, suono, trucco&parrucco...) affatto scontati per un paese come il nostro. 

Il tutto con un ritorno di pubblicità che generalmente giustifica le spese fatte e che certo, dovrebbero interessare di più il guadagno delle sopracitate maestranze...ma _that's capitalismo baby_.

## Sanremo e l'orchestra del Titanic

In più, Sanremo è anche un perfetto spaccato per capire cosa succedeva nell'Italia del periodo: 

dal Loden di Monti ai palloncini del COVID, arrivando ai trattori di oggi e tante scene più o meno patetiche stettamente connesse a politica e dinamiche del momento.

Da questo punto di vista, per me **Sanremo è come il capodanno di Shining o l'orchestra del Titanic: un baraccone che balla su una nave che affonda**. 

Tutto molto felliniano, se ci pensate.

## Musica

Ora: com'è noto io ascolto prevalentemente metal e i suoi derivati, ma siccome non ho 15 anni e non sento il bisogno di sostenere qualsivoglia stereotipo TRVE non mi faccio problemi a dire che preferisco una singola canzone di Mahmood a tutta la discografia dei Domine.

È un po' ridicolo tornarci sopra, ma visto che mi tocca sempre farlo, vi rimando al mio [Last.fm](https://www.last.fm/user/XabarasFF/library/artists) per farvi capire che musicalmente sono un felice onnivoro.

Lo dico perché, prima che qualcuno se ne esca con:

_"piuttosto di Sanremo, ascolta X! Quella sì che è musica!"_ 

(succede sempre)

prima dovrebbe accertarsi che X non stia tra i 9500+ artisti che ho ascoltato negli ultimi 14 anni.

## Canzoni e cantanti

Non ho ancora ascoltato tutto (nel caso aggiornerò), ma per quest'anno mi limito a segnalare ciò che mi è piaciuto, salvo exploit particolarmente buffi.

### Angelina Mango

Mi è piaciuta veramente molto ed è sicuramente una di quelle che ascolterò volentieri, a prescindere da Sanremo:

tutto un universo latino, balcanico, mediTerroneo che unisce un sound moderno a stacchi da canzone italiana classica. Sarà che io ho sempre apprezzato un sacco Mango padre (fin troppo sottovalutato nel giro cantautorale nostrano, imho) ma direi che è quella che mi ha convinto di più. 

Tra l'altro, all'Eurovision potrebbe spaccare tutto.

### Mahmood

Lui ha un timbro spettacolare, scrive bene ed è molto bravo ad inserire elementi da pop contemporaneo con suoni arabeggianti e latini: non è un caso che sia diventato abbastanza noto pure internazionalmente (in Grecia lo hanno passato un sacco), fosse nato chessò, in Francia secondo me avrebbe una statura ancora più globale.

La canzone è particolare e meno immediata di altre, ma a me è piaciuta.

### Annalisa

Con lei è complicato perché a solo vederla si va in tempesta ormonale sognando _sesso e litigate_ in quel di Busalla, ma la canzone non mi ha convinto: 

continua la ripresa del pop italico ottantiano (al limite della Cuccarini, davvero) e il suo lo fa eh, però boh. Avesse portato Euforia avrebbe fatto il vero jackpot, secondo me.

### Ghali

M'è un sacco simpatico, è diventato l'emblema del _funkytarro_ moderno, risotto alla milanese ma condito con l'harissa.

Non tratta generi proprio nelle mie corde, eppure non mi dispiace affatto ascoltarlo.

### La Sad

Lo so: vogliono fare i punkettini con più di qualche debito con il pop punk americano di Blink 182 e Green Day (ovvero alcuni dei gruppi che più schifo al mondo) e tutta la scena emo dei primi 2000. 

Eppure sono così teppa e pischellosi che non possono non essermi simpatici, specie se entro nell'ottica di un adolescente della nebbiosa periferia lombarda. Se li schifate, ci sta, ma probabilmente è perché siete (siamo) troppo vecchi. 

PS: a margine Enrico Fonte (cresta rosa) ha proprio una bella voce, vorrei sentirlo cantare qualcosa di Dead Kennedys o Misfits (quelli di Graves più che di Danzig)

### Menzioni di merito

* **Loredana Berté**: non si discute, però la canzone mi pare davvero troppo debole. Ma d'altronde Loredanona ha già dimostrato tutto il dimostrabile.

* **Diodato**: in versione Don Backy incrociato con Neil Diamond. Non è il mio, però è indiscutibilmente bravo.

* **Geolier**: io ho un debole per il napoletano e dovrei risentirlo: anche qui, non sono generi che bazzico, però in napoletano un po' mi pigliano. Considerando che è un guaglione giovanissimo, direttamente dalla University of Secondigliano [cit] l'ho trovato molto interessante