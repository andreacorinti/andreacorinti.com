---
title: "Disco del Mese - Agosto 2025"
subtitle: "Onmyo-Za - Ginmio Gozen (吟澪御前)"
sommario: "Agosto è sempre un mese complicato, tra ferie e uscite più difficili da reperire / intercettare (nonché ovviamente ridotte nel numero per forza di cose), ma qualche chicca salta sempre fuori..."
immagine: https://www.onmyo-za.net/nimages/grgz/jk.jpg
date: 2025-08-20
lang: it-IT
---

[_**Luglio 2025**_](/posts/ita/disco-del-mese-07-2025)

Agosto è sempre un mese complicato, tra ferie e uscite più difficili da reperire / intercettare (nonché ovviamente ridotte nel numero per forza di cose), ma qualche chicca salta sempre fuori e, nello specifico, c'è una bella botta di nostalgia:

grazie a [Efi](https://electricrequiem.com/@effimera) per la segnalazione, per me è una vera e propria madeleine de proust!

Tanti, troppi anni fa consumai la compilation _In'yō-Shugyoku_, uscita più o meno a ridosso con la popolarità dell'anime Basilisk di cui Matatabi e soci realizzarono la celeberrima sigla _Koga Ninpocho_.

Dopo tanto tempo, devo dire che gli Omnyo-Za si confermano la perfetta sintesi tra folk nipponico e heavy metal classico (con un po' di growl!) e il sempre vivo retaggio animeggiante da _visual key_

In effetti questo Ginmio Gozen sa essere molto più aggressivo del previsto, con una Kurkoneko sempre in forma e vibratissima, da vera discepola di (Ronnie James) Dio: 

> Kuroneko said she respects Ronnie James Dio as her eternal goal

[da Wiki](https://en.wikipedia.org/wiki/Onmyo-Za)

e un Matatabi bello incazzoso, tanto per gradire.

Forse nel complesso meno japan folk di un tempo e più spiccatamente metallaro, ma gran ritorno!

### Phantom Spell – Heather & Hearth

![Phantom Spell – Heather & Hearth](https://f4.bcbits.com/img/a2671329826_16.jpg)

Extra-mese di pochino (uscito il 24 luglio) strepitoso progressive rock a tinte epico-psichedeliche e spiccatamente settantiane: 

a detta di Kyle McNeill (parliamo di una one-man band), il disco è un po' il medley ideale tra prog rock settantiano e heavy metal classico, quindi tutto torna...anche perché non ci crederete mai, ma sebbene il disco abbia un inevitabile gusto _retrò_ riesce a suonare sorprendentemente originale:

saranno i tastieroni coi synth che incontrano assoli e cavalcate Maideniane, ma insomma, mi è suonato fresco e stagionato al tempo stesso.

PS: bellissima anche la cover art di Sanaspid!

### Azure Emote – Cryptic Aura 

![Azure Emote – Cryptic Aura](https://f4.bcbits.com/img/a4241991196_16.jpg)

Anche qui fine Luglio e blabla, ma beh è il mese delle eccezioni suvvia!

Grazie all'ottima dritta di [Zel](https://livellosegreto.it/@Zel/114318818945015537)!

Splendido Death Metal tecnico e sperimentale che ha coinvolto un sacco di gente importante, quotando [la rece del solito AMG](https://www.angrymetalguy.com/azure-emote-cryptic-aura-review/):

> drumming powerhouse Mike Heller (Abigail Williams, ex-Fear Factory), legendary bassist Kelly Conlon (ex-Death), and violinist extraordinaire Pete Johansen (ex-Sirenia). Anna Murphy (ex-Eluveitie) also joins this renowned lineup, contributing her enchanting clean vocals

### Völur & Cares - Breathless Spirit 

![Völur & Cares - Breathless Spirit](https://f4.bcbits.com/img/a1105507678_16.jpg)

Disco impossibile da definire, salvo un banalotto _folk doom metal_....Ma dipende dalla canzone, talvolta spesso e volentieri il metal non è proprio contemplato e le chitarre sono sostituite dagli archi di Laura C. Bates.

L'ispirazione sarebbe la Grettir''s Saga islandese, ma strumenti, accordi e atmosfere riprendono tranquillamente sound curdi, death, romanticismo di Mahler e chi più ne ha più ne metta, con improvvisazioni jazz in pieno stile progressive e soluzioni ambient che non stonerebbero in una colonna sonora o un disco dei Sigur Rós.

### Patriarchs in Black - Home

![Patriarchs in Black - Home](https://www.angrymetalguy.com/wp-content/uploads/2025/08/PatriarchsInBlack-Home01-768x768.jpg.webp)

vabbè, linko [qua](https://social.andreacorinti.com/@xabacadabra/statuses/01K31K4ACH3Q2ZR45VHWJS83V7) che facciamo prima 

alcune canzoni mi sono piaciute tanto, altre per nulla, ma mi ha completamente spiazzato nel bene e nel male!
