---
title: "Addio Chris Cornell"
subtitle: "Qualche parola a braccio"
sommario: "Qualche parola a braccio."
immagine:  https://raw.githubusercontent.com/Xabacadabra/Xabacadabra.github.io/master/images/chris-cornell.jpg
date: 2017-05-18
lang: it-IT
---

Da bambino ascoltavo moltissimo "_grunge_", definizione che in realtà ho sempre malsopportato perchè poco musicale in senso stretto e legata ad aspetti prevealentemente cultural-geografici.

> "Non potete seriamente dirmi che i Nirvana suonano come i Soundgarden"

Lo dicevo spesso.

Non che i **Nirvana, i Pearl Jam o gli Alice in Chains** non mi piacessero eh, bene inteso...

<iframe width="560" height="315" src="https://www.youtube.com/embed/pBZs_Py-1_0" frameborder="0" allowfullscreen></iframe>

Ma i Soundgarden per me hanno sempre avuto qualcosa in più.

_Qualcuno_ in più.

**Chris Cornell.**

**Perché tutti quei gruppi anni '90 il rock degli anni '70 lo imitavano, ma Chris Cornell era l'unico che agli anni '70 sembrava appartenerci davvero.**

E (fatto da non sottovalutare per ogni frontman che si rispetti) **era anche un figo pazzesco**:

non so più quante ragazze che conosco, pure lontane da certi contesti musicali, abbiano perso la testa per lui.

<iframe width="560" height="315" src="https://www.youtube.com/embed/14r7y6rM6zA" frameborder="0" allowfullscreen></iframe>

Oltre ai Soundgarden, gli anni '90 partorirono anche il supergruppo **Temple of the Dog** con un bellissimo self-titled composto quasi interamente da lui.

<iframe width="560" height="315" src="https://www.youtube.com/embed/VUb450Alpps" frameborder="0" allowfullscreen></iframe>

E poi, per arrivare in tempi decisamente più moderni, sono arrivati loro.

<iframe width="560" height="315" src="https://www.youtube.com/embed/KDMvN45sjo4" frameborder="0" allowfullscreen></iframe>

**Il primo gruppo statunitense capace di esibirsi nella Cuba di Fidel Castro**, i _"Rage Against The Machine con il cantante dei Soundgarden"_

Non solo: **gli Audioslave riuscirono ad imporre un rock durissimo, splendido e senza fronzoli nella programmazione di MTV nei primi anni 2000**, cioè nel pieno boom di _nu metal, alternative e hip hop._

Ed in effetti, a 13 anni _Cochise_ per me rappresentava una delle poche canzoni che non faceva mai cambiare canale.

<iframe width="560" height="315" src="https://www.youtube.com/embed/7QU1nvuxaMA" frameborder="0" allowfullscreen></iframe>

Di lì in poi, Cornell troverà anche una bella carriera solista...un percorso molto più _soft_, come succede a tanti artisti rock dopo che passano i quaranta...e che per questo vengono bollati come _venduti, commerciali_ e chi più ne ha più ne metta.

Però ehi, anche nel mio periodo più ferocemente metallaro io con **Cornell 'sta faccenda personalmente non l'ho mai vissuta, e se l'ho sentita in giro è stata mormorata sempre molto sottovoce.**

Forse perché **nessuno sano di mente si è mai potuto mettere a discutere il suo fantastico theme di James Bond.**

<iframe width="560" height="315" src="https://www.youtube.com/embed/867iyhVFyEw" frameborder="0" allowfullscreen></iframe>

O perché la sua cover di _Billie Jean_, sempiterno successo di Michael Jackson, è qualcosa di straordinariamente personale, struggente.

<iframe width="560" height="315" src="https://www.youtube.com/embed/R0uWF-37DAM" frameborder="0" allowfullscreen></iframe>

E boh.

**Chris Cornell aveva una di quelle voci che riconoscevi nel giro di un istante**, e questo nonostante l'avesse impiegata in un sacco di generi e sonorità diverse.

E il fatto che se ne sia andato così presto è qualcosa di profondamente ingiusto.

<iframe width="560" height="315" src="https://www.youtube.com/embed/3mbBbFH9fAg" frameborder="0" allowfullscreen></iframe>
