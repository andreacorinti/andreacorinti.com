---
title: "Intrattenimento Politico"
subtitle: "Show must go on (?)"
sommario: "Se navigate un po' nell'internet del mondo arabofono o segui l'informazione internazionale, sicuramente cconoscerete il fenomeno di Bassem Youssef, diventato particolarmente virale dopo questa intervista..."
immagine: https://www.esquireme.com/cloud/2024/01/02/g40SAv6J-ESQ_155_000_Digitalcover_BassemYoussef-1200x1500.jpg 
date: 2024-01-02
lang: it-IT
---

Se navigate un po' nell'internet del mondo arabofono o seguite l'informazione internazionale, sicuramente conoscerete  il fenomeno di Bassem Youssef, diventato particolarmente virale dopo [questa intervista](https://www.youtube.com/watch?v=4idQbwsvtUo) con il noto anchorman britannico Piers Morgan.

La conversazione trattava della questione palestinese e, vista la sua portata mediatica, ha avuto [un seguito](https://youtu.be/rqjO5Z9Lt_M?si=hRhLphwyFVICsYBk) più ragionato e tranquillo (conseguentemente meno virale).

## Chi è Bassem Youssef

Siccome in Italia credo che tutto questo non sia stato minimamente riportato dai media, fornisco un rapido riassunto:

Bassem è un chirurgo egiziano che, durante il periodo della primavera araba, si è reinventato come presentatore e stand-up comedian.

Nel 2013, a seguito di alcuni pesanti contrasti con il governo di Morsi, Bassem si è trasferito negli Stati Uniti dove ha proseguito la sua carriera adeguando il proprio repertorio alla tipica comicità anglosassone, mostrandosi feroce e caustico quanto il miglior Dave Chappelle.

## Ok, capito, bravo! Ma quale sarebbe il punto?

Il punto è che, sebbene non manchino persone che affrontano seriamente il tema palestinese anche nel mondo anglosassone, all'ormai famigerato _"uomo della strada"_ difficilmente arriva qualcosa in più del reiterato stereotipo del minaccioso terrorista arabo.

Credo sia inevitabile, considerando la situazione geopolitica di quella parte del mondo e il funzionamento della comunicazione dal 2001 a oggi.

E per comunicazione, intendo anche intrattenimento: molti commenti sostengono che Bassem è stato il primo a chiarire il punto di vista palestinese per il pubblico anglosassone.

## Quindi stai dicendo che un _comico_ dovrebbe dettare la linea politica di una popolazione?!

No, dico che **usare linguaggi non convenzionali può aiutare la diffusione di determinate informazioni.** 

Pensiamo a quello che è successo al Lucca Comics 2023, o ancora, a quanto il racconto della situazione curda da parte dei fumetti di Zerocalcare abbia aiutato a renderla nota a molte persone che ne sapevano poco.

Non per ribadire il solito _tutto è politica_ (che poi è vero), ma osservare quanto l'utilizzo di certe forme di comunicazione possa giovare alla diffusione di determinate battaglie molto più di svariati tentativi di "evangelizzazione".

## Sangue e merda! 

La massima del vecchio socialista Rino Formica credo funzioni sempre bene, e sia quindi utile allargarla vista la nostra fase storica.

La politica propriamente detta (partiti, governi, eccetera) è ormai quasi completamente avulsa dai corpi intermedi e sempre più dipendente da svariati interessi e realtà socio-economiche, questo a prescindere dagli schieramenti (posto che è un ragionamento generale e non dubito esistano esempi virtuosi).

## Suoni pericolosamente BeppeGrillesco...

In effetti, Beppe Grillo è stato probabilmente uno degli esempi più rilevanti per mostrare quanto _la forma possa tradursi in sostanza_, e quanto in questa fase sia più importante _come dire_ le cose che il contenuto delle cose stesse.

## Ma il Movimento 5 Stelle è stato un disastro! 

Abbastanza, concordo. Ma anche qui, non è il punto a cui voglio arrivare: sintetizzando, potremmo dire che **non basta che il tuo prodotto sia eccezionale per poterlo vendere.**

## Che bieco ragionamento capitalista!

In parte senz'altro. 

Ma, d'altro canto, parliamo di un sentimento antico quanto l'umanità: pensiamo ai simboli, colori, rituali, edifici nati con l'idea di _diffondere_ qualsivoglia messaggio, e pensiamo a quanto si siano dovuti adattare alla rispettiva fase storica.

## Quindi?

Credo che nella situazione europea il mondo progressista parli troppo al proprio ombelico e raccolga poco, proprio perché lontano da forme di linguaggio appetibili a un pubblico più vasto.

## Ma non esistono risposte semplici a problemi complessi!

Verissimo. Com'è vero che unə comicə non dovrebbe essere vistə come leader/ideologə e che anzi, in un mondo ideale si dovrebbe ragionare per collettivi e le figure dei leader dovrebbero venire meno a prescindere (specie a sinistra).

Il punto è che per portare avanti battaglie su diritti civili, salario minimo, cambiamento climatico, progressione fiscale e in generale lotte che definirei socialiste, forse sarebbe il caso di seguire l'esempio di Bassem.

O almeno, questi sono i due spicci che mi sento di spendere per il primo post del 2024 di questo blogaccio!

## Thread

<iframe src="https://livellosegreto.it/@xabacadabra/111686206142131894/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://livellosegreto.it/embed.js" async="async"></script>