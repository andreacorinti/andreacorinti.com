---
title: "Immortality - possibile spiegazione ed elenco delle scene segrete del gioco"
subtitle: "Proviamo ad avanzare ipotesi sul significato del capolavoro di Sam Barlow."
date: 2022-09-05
sommario: Premessa. Ciò che seguirà è assolutamente SPOILER e vi consiglio caldamente di giocare e sperimentare con Immortality per i fatti vostri...
immagine: /img/immortality/cover.jpg
lang: it-IT
---

## Premessa

Tutto ciò che seguirà è assolutamente **SPOILER**.

Vi consiglio caldamente di giocare e sperimentare con Immortality per i fatti vostri (per [**la recensione del gioco senza spoiler, vi rimando qui**](/posts/ita/immortality-recensione-videogioco/)) pure se non state capendo niente, e finite per tornare eternamente sulle stesse scene.

So che a molti sembrerà strano, ma questi vicoli ciechi perpetui costituiscono una parte rilevantissima del fascino dell'opera che Sam Barlow ci ha messo di fronte: 

fatevi un favore e leggete quanto segue solo quando avrete sbloccato quasi tutto e vi sarete fatti una vostra idea personale.

A margine, io che ho scritto [_Giochi Troppo!_](https://www.amazon.it/dp/B0B9LNVLCH) su _Immortality_ ho finito per spenderci 22 ore in 2-3 giorni dopo averlo comprato.

questo per ribadire che:

* A) Le eccezioni esistono sempre
* B) Mi sa che devo rileggermi quello che ho scritto...

Ringrazio sentitamente il buon vecchio [Arc](https://www.arcweb.it/) per avermelo consigliato e per avermi aiutato ad elaborare alcune delle teorie che vedrete qui sotto nelle nostre conversazioni da vecchie comari.

## Consigli 

- Se giocate con mouse e tastiera, tenete premuto il tasto _frame by frame_ dal menù per tornare indietro: non vi scapperà quasi nessuna scena nascosta (giusto quelle che chiedono una velocità di rewind elevata, ma quelle si trovano facile).

- Giocate assolutamente con **le cuffie**!

- Se usate un controller, mi raccomando assicuratevi di avere **la vibrazione attiva**!

- Se siete bloccati, **tenete conto che la maggior parte delle scene può essere trovata grazie ai Ciak**, quelle che non li hanno si scoprono abbastanza facilmente grazie al volto di Marissa.

Bando alle ciance e ciancio alle bande, veniamo alle scene nascoste e come trovarle:

## Scene segrete 

Alcune scene nascoste si ripetono diverse volte, quindi le citerò a parte mettendo tra parentesi dove possono essere trovate con sicurezza: 

* L'ultima volta che mi sono svegliata ero nel caos... (Ambrosio 22/4/1968)
* Guardavo Robert e Sofia...(Ambrosio 5/8/1968)
* Trovo che il ventesimo secolo sia stato travolgente...(Ambrosio 16/9/1968)
* Abbiamo tentato di elevare l'umanità...(Ambrosio 30/9/1968)
* L'uomo ha conquistato la superficie del pianeta...(Ambrosio 19/10/1968)
* C'è una catena...(Ambrosio 7B)
* La grande guerra? (Ambrosio 11C)
* L'altro è tornato a New York...(Minsky 31/7/1970)
* Dopo aver ucciso l'altro...(Minsky 11B)
* Minsky...(Minsky 29C)
* Arthur Fischer stava morendo...(2DT 14C)
* Quello che è accaduto all'Altro...(2DT 17B)
* Una parte di essere umana era Amy...(2DT 40A)
* Ho fatto qualche film...(2DT 63A)
* Volevo che Two of Everything...(2DT 69B)

### Ambrosio

* 4/15/1968 (Provino di Marissa) - The One minaccia Fischer.
* 6/8/1968 (Prova costume di Marissa) - The One balla e si spoglia.
* 6B - The One nei panni di Maria.
* 8B - The One e The Other One con la mela e il serpente in un palese richiamo alla favola di Adamo ed Eva. (A Max Gazzè piace questo elemento).
* 12C - The One nei panni di Maria.
* 18C - The One a letto cita [il quadro Sleeping Girl di Balthus](https://www.wikiart.org/en/balthus/sleeping-girl-1943)
* 24D - Tre scene: The One fa sesso con Durick, cambia posizione e poi partner (un altro uomo non identificato)
* 25 - The One fa sesso con Robert
* 30B - The One fa sesso con Robert
* 34C - The One, nei panni di Maria, viene pugnalata da Robert senza risentirne le conseguenze (ma provando dolore). Dopo il dialogo, pugnala l'attore.
* 42A - Due scene: The One conversa con The Other One, poi si baciano e guardano in camera.
* 46B - The One bacia Sofia.
* 51A - The One bacia Robert.
* 54 - The One urla ricordando delle frasi in tedesco (probabilmente ricordi di Marissa risalenti alla seconda guerra mondiale).
* 56C - The One ripropone il momento in cui divorò Marissa.
* 59A - The One vestita da Marissa/Diavolo parla di come la gente venda continuamente la propria anima.
* 61C - The Other One ricorda che ha già interpretato il ruolo di Lucifero in precedenza.
* 62A - The One parla del deserto.

### Minsky

* 15/4/1969 - Quattro scene nascoste di The One/Marissa intervistata durante un late night show.
* 28/5/1970 - The One e The Other One che tenta di dissuaderla dal cinema e allontanarla da Durick.
* 26/6/1970 - Tre scene nascoste: vediamo The One che bacia Carl, il suo "divorare" Marissa e il suo aspetto precedente (uomo di colore).
* 24/7/1970 - The One descrive Carl Greenwod.
* 16/2/1972 - The One/Durick intervistata durante un late night show.
* 3A - The One osserva il cadavere di Durick.
* 4B - The One fuma.
* 5B - Quattro scene nascoste di The One nell'interrogatorio.
* 10A - The One ci invita ad entrare.
* 17A - Tre scene nascoste: The One uccide The Other One e si reincarna in Amy.
* 19B - The One dipinge mentre The Other One posa nudo.
* 20B - The One e The Other One fanno sesso.
* 21B - The One e The Other One dialogano a letto.
* 24B - The One e The Other One fanno sesso nel bagno.
* 32B - The One e The Other One parlano seduti sul divano.
* 33B - The One fa sesso con Durick, e poi lo divora.
* 44A - The One tra i cadaveri di Carl e Durick.

## Two Of Everything

* 1/2/1999 - The One alla lettura assieme ad Amy
* 25/9/1999 - Tre scene nascoste con The One che viene bruciata da The Other One.
* 1 - The One al reading del copione, ci guarda sorridendo.
* 11A - The One balla.
* 14C - The One ricorda come Arthur Fischer le abbia fatto venire nostalgia di Marissa.
* 26B - The One, provata, ci chiede se vorremmo essere lei.
* 37A - The One e The Other One con un serpente e la mela, altro richiamo ad Adamo ed Eva (tutta SIAE per Gazzè)
* 39B - The One nei panni di Marylin Monroe canta Happy Birthday.
* 45 - The One massacra l'attore che interpreta lo stupratore, che da morto assume le sembianze di qualcun altro (un antico romano che violentò The One?)
* 51D - Tre scene nascoste con i due precedenti aspetti di The One.
* 67A - Due scene nascoste con i due precedenti aspetti di The One (ancora!).
* 74A - The One crolla, The Other One la sorregge e la porta via.
* 75 - The One balla
* 82 - The One parla con The Other One (Amy)
* 84 - The One e The Other One nell'acqua
* 85 - The One canta in playback Candy Says dei Velvet Undergorund, più precisamente [questa versione live di Lou Reed](https://www.youtube.com/watch?v=KPPlfHGVPrQ)


Con ogni probabilità mi è sfuggito qualcosa: alcune scene come detto si ripetono, altre probabilmente me le sono perse per strada, ma dovrebbero esserci quelle fondamentali per sostenere le teorie che riporterò qui sotto.

## Interpretazione

_Ovviamente sono impressioni personali che potrebbero benissimo aver cannato tutto, quindi prendetele con le pinze. Se avete commenti per aiutarmi ad aggiornarle, [venite a parlarne su telegram!](https://t.me/xabacadabra/128)_

per tentare di rendere più chiare le cose, sfruttero un approccio che ho sempre amato molto: la cronologia!

### Millenni fa

The One e The Other One sono entità immortali apparentemente antiche quanto il mondo: la bibbia è solo una delle tante storie che hanno inventato con lo scopo di "elevare" l'umanità. 

![elevare](/img/immortality/elevare.jpg)
![elevare](/img/immortality/elevare2.jpg)

Vanno particolarmente fieri della morte e resurrezione di Gesù Cristo, ma anche delle figure di Adamo ed Eva, oltre che il ruolo di Maria.

![Cristo-Magia](/img/immortality/Cristo-Magia.jpg)

Le entità non temono invecchiamento, malattia, ferite o altro: a quanto sanno loro stesse, **solo un rogo può ucciderle** definitivamente (forse alcuni membri della specie sono deceduti durante l'inquisizione).

![fuoco](/img/immortality/fuoco.jpg)
![eravamo](/img/immortality/eravamo.jpg)

inoltre non possono riprodursi e infatti sono arrivati quasi all'estinzione (solo The One e The Other One sopravvivono).

The One sembra più affezionata al genere umano per via dell'estro artistico di cui è perdutamente innamorata, mentre The Other One considera gli uomini poco più che scimmie.

![volgare](/img/immortality/volgare.jpg)
![scimmie](/img/immortality/scimmie.jpg)

è possibile che il suo astio derivi da com'è stato recepito il sacrificio di Cristo (probabilmente interpretato da The One) il cui messaggio, nelle sue intenzioni, avrebbe dovuto portare ad un miglioramento della condizione umana: ovviamente sappiamo che non è finita proprio benissimo.

Le entità possono "divorare" gli esseri umani, assumendone così l'aspetto e assorbendone personalità e ricordi

![forma-storia](/img/immortality/forma-storia.jpg)

potendo quindi interpretarli come dei [doppelgänger](https://it.wikipedia.org/wiki/Doppelg%C3%A4nger) o, più banalmente, come degli _attori_.

### ? - 1789

![strega](/img/immortality/strega.jpg)
![strega](/img/immortality/strega2.jpg)

The One in passato (tra le altre) ha assunto le fattezze di quella che sembrerebbe essere una sorta di strega e, durante la rivoluzione francese, quelle di un appartenente alla casta nobiliare francese del periodo.

![bastiglia](/img/immortality/bastiglia.jpg)

### 1789 - 1914

Scoppia la prima guerra mondiale. The One inizia il suo lungo "sonno".

![guerra](/img/immortality/guerra.jpg)

### 1945

![guerra2](/img/immortality/guerra2.jpg)

The One si risveglia in Francia durante la fine della seconda guerra mondiale. 

Il suo aspetto in questo momento è quello di un uomo di colore, probabilmente divorato poco dopo il suo risveglio.

![nero](/img/immortality/nero.jpg)
![nero2](/img/immortality/nero2.jpg)
![1945B](/img/immortality/1945B.jpg)

Poco dopo, incontra una giovane ragazza francese e ne rimane incantata: è Marissa.

![1945](/img/immortality/1945.jpg)

Marissa, nella sua ingenuità, si convince che The One sia una sorta di angelo.

![angelo](/img/immortality/angelo.jpg)

The One decide di divorarla e assumerne le fattezze, facendola _rivivere dentro di lei_.

### 1968

Marissa/The One vive a Londra posando come Modella (e interpretando uno spot per la pubblicità di un sapone)

Affascinata dal lavoro del regista Arthur Fischer (personaggio probabilmente basato su Alfred Hitchcock) fa un provino per la parte di Matilda nel venturo _Ambrosio_, adattamento cinematografico de _Il Monaco_ (seminale romanzo gotico di Lewis).

![film](/img/immortality/i-suoi-film.jpg)

Fischer, imbolsito sessantenne, in realtà è ormai nel pieno della sua fase discendente e The One ne resta amaramente delusa.

![declino](/img/immortality/declino.jpg)

Tuttavia, il suo decadimento funge da _fertilizzante_ per il promettente direttore della fotografia John Durick, di cui Marissa / The One finisce per invaghirsi.

![fertilizzare](/img/immortality/fertilizzare.jpg)
![fertilizzare](/img/immortality/fertilizzare2.jpg)
![fertilizzare](/img/immortality/fertilizzare3.jpg)

Anche The Other One partecipa alle riprese, assumendo l'aspetto dell'interprete di Lucifero.

![Marissa-Lucifero](/img/immortality/Lucifero.jpg) 
![Marissa-Lucifero](/img/immortality/Marissa-Lucifero.jpg)

Probabilmente vuole sorvegliare la sua compagna, sperando di evitare un suo eccessivo coinvolgimento nelle umane faccende.

### 1969

Dopo lo sviluppo della relazione sul set di _Ambrosio_, Marissa/The One assiste Durick durante la scrittura di quello che diventerà il suo esordio da regista, il noir _Minsky_.

### 1970

The Other One entra nelle riprese di _Minsky_ anzitutto nel ruolo di una delle comparse.

![hippy](/img/immortality/hippy.jpg)

poi assumendo l'aspetto del protagonista Carl Greenwood: in questa fase, esplicita a più riprese il desiderio che The One smetta di "giocare" e si allontani una volta per tutte da Durick.

![bambino](/img/immortality/bambino.jpg)

Conseguentemente, The One diventa sempre più ostile nei confronti di The Other One che, a detta sua, "pretende che io scelga tra lui e loro" dove con _loro_ ovviamente intende l'umanità.

The One rivela la propria natura a Durick, ottenendone una reazione deludente: Durick sembra spaventato dalla creatura, e forse al tempo stesso piuttosto possessivo nei suoi confronti.

![durick](/img/immortality/durick.jpg)

The One uccide Durick e lo divora, assumendone le fattezze. 

La situazione tra le due entità precipita e The One arriva ad uccidere The Other One/Carl simulando un incidente sul set: il film viene cancellato e, a seguito di ciò, The One abbandona l'aspetto di Marissa che a questo punto scomparirà dalle scene per quasi trent'anni.

In qualche modo, The One fa bruciare il corpo di Carl/The Other One uccidendolo definitivamente.

![cremato](/img/immortality/cremato.jpg)
![cremato2](/img/immortality/cremato2.jpg)

### 1970 - 1999

The One, nei panni di John Durick, è ormai un'affermata regista di successo che può vantare numerosi capolavori all'attivo.

![the-one-durick](/img/immortality/the-one-durick.jpg)

Senza The Other One a mettergli i bastoni tra le ruote, vive la sua vita da John Durick come un normale essere umano (almeno, per quanto ne possiamo sapere) sfogando tutto il suo estro artistico.

Sul finire degli anni '80, The One viene affascinata dall'attrice Amy (forse era già The Other One, ci torniamo tra poco), che diventa la sua musa ispiratrice. 

### 1999

Arthur Fischer, in punto di morte, mostra a The One / Durick i vecchi negativi di _Ambrosio_. 

Presa dalla nostalgia, The One decide di risvegliare Marissa per il suo prossimo film: Two Of Everything. 

Da questo momento in poi, sia Durick che Marissa sono entrambi alterego di The One.

Riguardando la scena della morte di Carl, Amy resuscita The Other One: nonostante il corpo di The Other One sia stato bruciato, a quanto pare anche in questo caso le entità hanno un modo di risorgere: merito della magia del cinema.

![sono-rinata](/img/immortality/sono-rinata.jpg)
![sono-rinata](/img/immortality/sono-rinata2.jpg)

The One è felice di rivedere il suo compagno che temeva di aver perso per sempre ed è al tempo stesso intrigata dalla possibilità di "morire" come lui e quindi trasformarsi in qualcos'altro.

Durante le riprese, provata dallo sforzo di interpretare contemporaneamente il ruolo di Durick e quello di Marissa (ovvero del regista e dell'attore...cosa che il Durick autentico fece al tempo di Minsky) The One crolla in un bagno di sangue. 

"Una candela che brucia da ambo i lati"

The Other One, che nel frattempo ha assunto l'aspetto di Amy, la soccorre: The One è stanca, probabilmente provata da questi trent'anni nei panni di Durick oltre che dall'ultimo sforzo nel ritorno di Marissa.

The Other One quindi le dà consenzientemente fuoco registrando il tutto.

Il film viene cancellato e ovviamente sia Durick che Marissa scompaiono dalla circolazione.

### 2020 

Il restauratore dei film (noi) guardando le varie pellicole scopre l'esistenza di The One e della sua morte: visionando i filmati dov'era presente, la resuscita: l'entità, come una fenice, risorge dalle proprie ceneri.

La magia del cinema l'ha resa _parte di noi_ e quindi, definitivamente _immortale_.

## Commento

Uno dei vari dualismi che formano le tematiche fondamentali del gioco è evidenziato da The One: il conflitto tra la Legge (il collettivo) contro l'Arte (l'Io).

Tutto quel monologo (Minsky 5B) per me, ha dello straordinario. 

In generale, vivisezionare, rivedere e avanzare ipotesi su _Immortality_ l'ho trovato appagante quanto farlo su _Eyes wide shut_ di Kubrick (uno dei miei film preferiti in assoluto) e non credo che potrei fare un complimento migliore di questo.

## Domande

**Perché Ambrosio non è stato distribuito?**

Sia per Minsky che per Two of Everything le ragioni per la mancata distribuzione sono ovvie, non è invece molto chiaro quello che abbia impedito ad Ambrosio di uscire nelle sale. 

Potrebbe essere dovuto ai contrasti tra Fischer e Durick (Fischer in punto di morte si riconciglierà con The One/Durick regalandogli i negativi di Ambrosio) ma forse la ragione ha a che fare con la prossima domanda...

**Che fine ha fatto Sofia Morgana / Antonia?**

Sofia Morgana non appare nella festa di fine produzione di _Ambrosio_: è praticamente l'unica membra del cast ad essere assente, e parliamo di una delle attrici principali del film.

Nelle varie scene è abbastanza chiaro come Sofia e Robert (l'interprete di Ambrosio) avessero una relazione sul set, relazione che ha affascinato The One tanto da volerne "fare parte". 

![gelosa](/img/immortality/gelosa.jpg)

Le ultime immagini di Sofia sono di lei in lacrime, disperata (anche a scena finita dopo il _cut!_ del regista) forse perché gelosa del rapporto tra Robert e Marissa.

**Perché The Other One non ha _resuscitato_ The One prima del 2020, se per farlo sarebbe bastato far guardare il filmato ad un umano?**

Non ho risposte valide al momento, salvo l'idea che The One dovesse "vivere" l'esperienza di "morte" per un bel periodo, simile a quello sperimentato da The Other One:

* 1970 - 1999 = 29
* 1999 - 2020 = 21

In effetti, non sappiamo bene quando The Other One si risvegli e prenda le sembianze di Amy, quindi è anche possibile che il tempo coincida e non è da escludere che software e pellicole ci siano stati forniti _proprio_ da The Other One stesso.

**Cosa sono le entità?**

Adamo ed Eva? Vampiri millenari? Muse? 

Difficile dirlo: il gioco non è mai esplicito nel definire la natura di questi esseri, ma mi sentirei di escludere le opzioni qui sopra.

Personalmente come già scritto ci vedo molto dei Doppelgänger di Steiner, e in generale penso che il loro significato sia principalmente psicologico / simbolico.

Dal punto di vista estetico, direi che si sprecano i rimandi filosofici e, forse, l'astio nei confronti dell'arte nutrito The Other One potrebbe essere visto con un senso platonico:

Com'è noto, il buon Platone non vedeva di buon occhio l'arte, cioé la _mimesi_, ovvero l'imitazione.

![mimesi](/img/immortality/mimesi.jpg)

In questo senso, **potremmo dire che le entità fanno parte del _mondo delle idee_, e forse  che _siano_ Idee antropomorfizzate.** 

Il concetto di mimesi è pressapoco questo (spero che tutti i filosofi mi perdonino se scrivo castronerie):

* esiste l'idea.
* esiste la sua concretizzazione in oggetto (per esempio un fiore), che è la prima imitazione.
* esiste l'arte (un dipinto di un fiore), cioè l'imitazione di un'imitazione.

Tenendo per buona questa teoria, The One mostrerebbe invece un approccio più "aristotelico", che valorizza cioè l'estetica dell'Arte.

![idea](/img/immortality/idea.jpg)
![idea2](/img/immortality/idea2.jpg)

Ovviamente, viene da chiedersi che intendono loro per "reale"...

_in aggiornamento_

## Commenti 

Se avete qualche riflessione da condividere o domande da fare, fate una capatina su telegram e dite la vostra!

<script async src="https://telegram.org/js/telegram-widget.js?19" data-telegram-post="xabacadabra/128" data-width="100%"></script>