---
title: "Dritte da Mastodon"
subtitle: "appunti vari dopo un paio d'anni di uso quotidiano"
sommario: "Consigli spassionati dopo qualche anno d'esperienza!"
immagine: https://upload.wikimedia.org/wikipedia/commons/7/70/BlankMastodon.jpg
date: 2025-05-06
lang: it-IT
---

Consigli spassionati dopo qualche anno d'esperienza! 

Preciso che io uso solo la versione browser (Firefox) sia da PC che da telefono, quindi l'utilizzo di determinate applicazioni si porta dietro interfacce diverse (nel caso, chiedete lumi!)

## I thread e le risposte

![screen di un thread di mastodon pubblico](/img/mastodon/thread1.jpg)
![screen di un thread di mastodon pubblico silenzioso](/img/mastodon/thread2.jpg)

Non impostando "pubblico silenzioso" per un thread nei fatti **occupiamo la local timeline** con tutti i nostri post, perciò chi la guarda si trova davanti timeline come questa: 

![screen di una timeline local di mastodon con molti post pubblici della stessa persona](/img/mastodon/thread3.jpg)

visto che **i feed di mastodon sono ordinati in modo cronologico**, questa "occupazione" di una fascia oraria, lungi dal garantire più visibilità al thread, può più che altro stimolare silenziamenti e blocchi.

Molte persone 'sta cosa forse non la notano perché nella timeline home si vedono allo stesso modo post e risposte, ma è una piccola accortezza che rende tutto più pulito e funzionale, senza il rischio di generare antipatie.

## La selezione della lingua

Se scriviamo in una lingua diversa dall'italiano, è importante specificarlo qui: 

![screen di mastodon, schermata con scelta della lingua](/img/mastodon/lingua.jpg)

Anche qui, certe applicazioni probabilmente non mostrano questo bottone e potrebbero avere l'inglese impostato di default, quindi occhio! 

È importante perché **così il "Traduci" funziona correttamente:** 

![screen di mastodon, schermata con lingua e traduzione](/img/mastodon/lingua2.jpg)
![screen di mastodon, schermata con lingua e traduzione](/img/mastodon/lingua3.jpg)

ma anche perché, sebbene sia un'impostazione non proprio notissima, **non è da escludere che utentx filtrino i post del fediverso per lingua:**

se per esempio scrivessi un post in greco ma impostandolo in italiano, user grecofonx con i filtri attivi non mi leggerebbero mai!

![mastodon-filtri-lingua](/img/mastodon/lingua4.jpg)

## Ottimizzazione delle immagini e dei video

Prima di caricare una foto o un video, è buona prassi valutare di ottimizzarla un po' (specie se è una foto da telefono a risoluzione elevata, o peggio ancora un video).

Se non abbiamo attiva la cancellazione automatica dei post, **credo sia sempre utile fare un controllino dello spazio che occupiamo sul server**! 

Trovo sia una funzionalità molto utile di mastodon anche per rendersi conto di quanto "occupiamo" in termini numerici e quanto pesano le nostre carabattole: 

di mio, da quest'anno ho deciso di tenermi sui 200 mega di media (e anche per questo ho impostato l'eliminazione automatica) ma ovviamente è un discorso molto personale.

Potete vedere tutto da Impostazioni / Importa ed esporta:

![screen della schermata "esporta" nelle impostazioni mastodon](/img/mastodon/esporta.jpg)

## Alt-Text

Qui non c'è molto altro da dire, salvo rimandare al solito, bellissimo post di [KB](https://mastodon.scot/@decembr14): 

[https://www.kwbell.eu/mastonotes/alt-text-for-mastodon-images/](https://www.kwbell.eu/mastonotes/alt-text-for-mastodon-images)

<mastodon-comments host="livellosegreto.it" user="xabacadabra" tootId="114460702662364701"></mastodon-comments>