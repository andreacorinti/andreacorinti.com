---
title: "Undertale"
subtitle: "Recensione"
sommario: "Leviamoci subito il sassolone dalla scarpa: Dalla sua uscita, Undertale sembrava avere come missione lo starmi sulle balle."
immagine: https://raw.githubusercontent.com/Xabacadabra/Xabacadabra.github.io/master/images/undertale.jpg
date: 2018-02-15
lang: it-IT
---

Ok, questa sarà dura.

Controlliamo assieme il kit di sopravvivenza da recensione da battaglia:

- Birra: ✔️
- Disco [^disco] : ✔️
- Nottefonda: ✔️

[^disco]:  The Age of Absurdity di Phil Campbell and the Bastard Sons (il gruppo del chitarrista dei Motorhead)

Bene...si parte.

## Undertale

Leviamoci subito il sassolone dalla scarpa:

Dalla sua uscita, **Undertale sembrava avere come missione lo starmi sulle balle.**

> Perché è stato il classico "tormentone" nerd per un lungo periodo ?

Anche, ma non solo:

C'è un po' tutto quel discorso sull' **"Infantilismo Maturo"**, che **ho già affrontato un paio d'anni fa** parlando del successo di **Jessica Nigri** allargando il discorso oltre le sue tette. <small>(e sì, è stato faticoso)</small>

## 'Sto gioco pare partorito da 4chan

<figure>
<img src="https://www.wykop.pl/cdn/c3201142/comment_QnKs4KLvF3tGfWnCvYsQhtWjwhl3F2mZ.jpg" alt="4chan">
</figure>

Ecco: la mia repulsione istintiva partiva anzitutto da lì.

Sarà che sono vecchio dentro, sarà che **lo [slang di 4chan](https://en.wiktionary.org/wiki/Category:English_4chan_slang) mi disgusta quanto la musica neomelodica partenopea**, ma insomma.

![undertale meme](https://vignette.wikia.nocookie.net/steven-universe/images/4/4d/CAg9-l64_400x400.jpg)

Siamo sempre nel regno del superficiale, lo so:

**su questo punto non voglio minimamente criticare il gioco** (che lo "spirito" sopracitato in parte se lo porta effettivamente dietro).

Mi limito solo a confessare che **già prima del momento dell'avvio ero particolarmente prevenuto nei suoi confronti.**

![undertale dog](https://i.ytimg.com/vi/1HHR4S6CIZc/maxresdefault.jpg)

Anche per questo ho preferito aspettare, facendolo "decantare" un bel po' prima di cedere alla curiosità e infilarlo nella mia libreria steam.

## Tecnologia

<figure>
<img src="https://www.yoyogames.com/uploads/new_showcase/900_feature.png?1444323859" alt="undertale gamemaker">
</figure>

Alla diffidenza stilistica di cui sopra se ne aggiungeva un'altra, squisitamente "smanettona":

Il fatto che Undertale fosse stato sviluppato con **GameMaker** [^gamemaker] mi faceva storcere un po' il naso, anche se al tempo stesso m'incuriosiva...più che altro perché **l'autore, Toby Fox, ha fatto quasi tutto da solo.**

[^gamemaker]: GameMaker è un ambiente di sviluppo "What You See Is What You Get" per videogiochi, parente analogo del longevo Rpg Maker e altri tool che in gioventù utilizzai anche io e che, forse proprio per questo, solo di rado hanno sfornato titoli curati a tal punto da sembrarmi davvero "professionali"   

E in questo senso sono stato piacevolmete sorpreso:

**La creatività ed il "gusto artigianale" di Fox sono infatti encomiabili**, specialmente nel senso di coesione che permea ogni suo comparto:

Tanto trama quanto gameplay, grafica e sonoro risultano strumenti perfettamente accordati nel medesimo concerto.

È quella sensazione che si ha quando **un autore recita il testo da lui scritto ed interpretato**, quella specie di _"coerenza stilistica"_ che in tante occasioni fa davvero la differenza e che, manco a dirlo, viene sempre più spesso a mancare in titoli con team di millemilapersone alle spalle.

## Un inno d'amore ad Earthbound

<figure>
<img src="https://www.technobuffalo.com/wp-content/uploads/2014/03/earthbound-and-color-470x310@2x.jpg" alt="Earthbound">
</figure>

Sprite, Soundfont, gameplay e mille altri particolari di Undertale sono palesemente figli di **Earthbound**, classico JRPG di Ape uscito nel 1994 per Super Nintendo.

In questo senso, Undertale porta in seno **una genuina anima da _"hack-rom fusa con una creepypasta"_.**

<figure>
<img src="https://i.ytimg.com/vi/_4OBUhLu5jQ/maxresdefault.jpg" alt="Radiation's Halloween">
<small>Cioè quello che fu nei fatti Radiation's Halloween, hack realizzata dallo stesso Toby Fox nel 2009</small>
</figure>

Nonostante questo potesse rappresentare un limite spaventoso, nell'economia del gioco **finisce per diventare un vero e proprio valore aggiunto.**

## Moon: Remix RPG Adventure

Un'altra fondamentale ispirazione per Undertale (per stessa ammissione di Toby Fox, come leggerete tra un attimo) è questo misterioso videogioco mai uscito dal Giappone:

![moon remix](https://r.mprd.se/media/images/53568-Moon_-_Remix_RPG_Adventure_(Japan)-8.png)

Distribuito da ASCII e realizzato da Kenichi Nishi [^Nishi] nel 1997, **_Moon: Remix_ rappresentò il proverbiale successo di critica dalle vendite precarie**, risultando forse fin troppo visionario per la sua epoca di riferimento.

<blockquote class="twitter-tweet" data-lang="it"><p lang="en" dir="ltr">I want to mention another inspiration for UNDERTALE. It&#39;s a game called &quot;Moon: Remix RPG Adventure.&quot;<br><br>It&#39;s an adventure game where you enter the world of an RPG where a &quot;Hero&quot; has caused havoc. <a href="https://t.co/JATDeCUiZl">pic.twitter.com/JATDeCUiZl</a></p>&mdash; tobyfox (@tobyfox) <a href="https://twitter.com/tobyfox/status/931655092264108032?ref_src=twsrc%5Etfw">17 novembre 2017</a></blockquote>
<script async src="https://platform.twitter.com/widgets.js" charset="utf-8"></script>

<blockquote class="twitter-tweet" data-lang="it"><p lang="en" dir="ltr">So, the point of the game is to repair the damage the &quot;Hero&quot; caused and increase your LV, (which stands for LOVE) by helping people instead of hurting them.<br><br>... Anyway, you can see how this inspired UNDERTALE. Even though I didn&#39;t play it (it&#39;s in Japanese.)</p>&mdash; tobyfox (@tobyfox) <a href="https://twitter.com/tobyfox/status/931655525489668097?ref_src=twsrc%5Etfw">17 novembre 2017</a></blockquote>
<script async src="https://platform.twitter.com/widgets.js" charset="utf-8"></script>

Potrà sembrare un dettaglio da cultori della storia del videogioco ma, come vedremo tra qualche paragrafo, **credo che uno dei successi di Undertale stia proprio nella sua "tempistica"**, quindi è un elemento di confronto che ritenevo importante menzionare.

[^Nishi]: La storia di Nishi è molto interessante: ex dipendente della Squaresoft (lavorò a Chrono Trigger e Super Mario RPG, per citarne due) guidò un primo esodo di dipendenti della società dei Final Fantasy nella piccola compagnia Love-de-Lic. Il suo distributore, ASCII Entertainment, fu produttore del celebre RPG Maker.

## Onesto con se stesso

<figure>
<img src="https://undertale.com/assets/images/screen7.png" alt="Undertale">
</figure>

Undertale è un titolo peculiare che **vuole sentitamente essere ciò che è, senza strizzare goffamente l'occhio alla nicchia che ha inevitabilmente finito per innamorarsi di lui**.

![undertale](https://undertale.com/assets/images/screen8.png)

Retrò, grezzo, colmo di enigmi e visionario nei combattimenti, è **un videogame forte di una semplice (ma originale) filosofia di fondo**, interpretabile a diretta discrezione del giocatore in una ben cucinata miscela tra libero arbitrio da RPG occidentale e classici stilemi dei JRPG del Sol Levante.

## Letteralmente Profondo

![undertale sans](https://vignette.wikia.nocookie.net/undertale/images/4/44/Sansanimated.gif)

Se da un lato **i personaggi e la trama di Undertale hanno forse raccolto fin troppi osanna dal pubblico** [^discorso], dall'altro parliamo di **un gioco cucito su misura dal suo creatore** e che, in quanto tale, risulta impregnato dal gusto _"fatto in casa"_.

[^discorso]: Certamente il mio è un discorso inficiato dai miei - ben lontani - gusti, intendiamoci.

![undertale](https://undertale.com/assets/images/screen6.png)

La cosa si traduce in modo evidente anche **nell'originale gestione dei finali**, nei colpi di scena nascosti rivelabili solo dalle azioni del giocatore, e **dall'utilizzo spregiudicato e molto ispirato dei savegame** (detta così potrà suonare strano, ma chi ha finito il gioco capirà ciò che intendo).

## Tempistica

![papyrus](https://vignette.wikia.nocookie.net/undertale/images/3/36/Fe2.gif)

Come anticipavo tutto questo va unito al merito (e alla fortuna) dell'aver individuato **il perfetto momento storico in cui uscire**:

Sono abbastanza certo che, fosse stato realizzato nel 2009, **Undertale sarebbe passato alla storia come una circoscritta leggenda nell'allora ridotta scena indie**.

<figure>
<img src="https://vignette.wikia.nocookie.net/yumenikki/images/7/7d/Thenexus.jpg" alt="yume nikki">
<small>Sì, tipo Yume Nikki
</small>
</figure>

E intendiamoci: sarebbe stato **un gran peccato.**

## Conclusioni

![undertale](https://undertale.com/assets/images/screen10.png)

Sarebbe stato un gran peccato perché, in fin della fiera, **Undertale è davvero un gran bel gioco.**

> Sopravvalutato a causa della pop culture corrente ?

Probabile.

> Insopportabile cavallo di battaglia per gli "indie gamer" radical chic?

Certamente! [^hardcore]

[^hardcore]: Ma ne più ne meno di quanto un bellissimo Dark Souls può esserlo per i famigerati "hardcore gamer" del caso: al solito, "il problema non è il soggetto, sono i fan"

> Un gioco per tutti i palati ?

Assolutamente **no**.

![undertale flowey](https://ih1.redbubble.net/image.151777527.0072/flat,800x800,070,f.u3.jpg)

Eppure, come chiunque abbia avuto modo di sviscerarlo fino in fondo saprà, **è un videogioco realizzato estremamente bene.**

Fidatevi: chi scrive è sempre lo stesso tizio prevenuto dell'inizio del post, che alla fine si è certamente ricreduto:

**Undertale è un titolo denso, curato, colmo di dettagli, che trasmette perfettamente le intenzioni del proprio autore.**

E detto francamente, _avercene_ di titoli di cui si possa dire lo stesso oggigiorno.
