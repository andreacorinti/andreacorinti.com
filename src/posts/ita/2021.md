---
title: "Il nuovo sito del 2021"
subtitle: "Anno nuovo, sito nuovo?"
sommario: "Primo post dell'anno per annunciare la nuovissima versione di questo sito, sempre montata su 11ty ma con diverse chicche in più in termini di performance"
immagine: https://image.shutterstock.com/image-vector/big-set-2021-happy-new-260nw-1728185728.jpg
lang: it-IT
date: 2021-02-01
---

_Puff Pant!_ come direbbero le onomatopee disneyane!

Primo post dell'anno per annunciare la nuovissima versione di questo sito, sempre montata con [11ty](https://www.11ty.dev/) ma con diverse chicche in più in termini di performance e ovviamente fedele alla mia decisione di tornare alla darkmode e rimanerci fedele _per sempre_. 

## Momento-diario: 

Nell'ultimo periodo **ho cambiato lavoro** (dal Novembre 2020 curo la piattaforma web "I-d-e-e" per **Edizioni Edilingua**), vivo sempre ad Atene ma sto mezzo considerando di trasferirmi su qualche isola Greca e, una volta che il disastro COVID sarà debellato / conentuto, dividermi un po' di più tra la Grecia e l'Italia sfruttando lo **smartworking**.

Ormai non torno in Italia da più di un anno, ma se tutto va bene dovrei farci una capatina il prossimo Marzo.

## Tech e Giochi

Ho cambiato laptop, puntando all'ottimo **Asus TUF** che mi sta regalando gioie non indifferenti (tra cui far girare **Dark Souls** III, fermo a marcire nella mia libreria Steam da anni), "annusato" un po' Twitch e finito il famigerato **Cyberpunk 2077**: la sua pseudo-recensione sarà il prossimo post da queste parti.

## Post

In futuro mi piacerebbe tornare a scrivere qualcosina qui con più continuità, anche se credo che mi dedicherò più che altro ai post in inglese, così ho la scusa per abituarmici meglio a livello di "scrittura creativa" (e prima o poi voglio provare a scrivere un post in greco!)

## Webdesign

Sembra tutto ok e Lighthouse mi fa discretamente le fusa:

![ligthhouse](/img/lighthouse.jpg)

Devo solo risolvere un paio di cose...

- Sistemare l'avatar nella home e nel curriculum
- Esportare il CV in PDF
- Sistemare il CSS del Form di Contatto
- Varie ed eventuali

Più che altro, il problema più grosso sono sempre loro: 

## I commenti!

Leggendo [questo bell'articolo](https://kabardinovd.com/posts/eleventy-staticman/) sono tornato un pochino a smanettare con staticman (che utilizzavo ai tempi di Xabacadabra - e di cui conservo ancora un po' di commenti archiviati a post che si trovano pure qua).

Il guaio è che parliamo di un casino/lavoro non indifferente e non so quanto il gioco valga la candela: 

Alla fine non ho mai ricevuto millemila commenti nemmeno quando avevo un blog vero e proprio, ed essendo questo più che altro un sito-archivio più che altro dovrei cercare di recuperare quelli vecchi per preservarli.

Ma a quel punto, non converrebbe fare tutto?

Non mi piace l'idea di un sito con commenti vecchi che non offre la possibilità di inserirne di nuovi, ma Staticman è pieno di problemi e allo stato attuale non so se voglio tornare a impazzirci.

Sarei curioso di provare [Webmentions](https://nicolas-hoizey.com/articles/2017/07/27/so-long-disqus-hello-webmentions/), anche [utterances](https://utteranc.es/) è intrigante ma credo troppo "di settore" visto che vincola i commenti solo a chi possiede un account Github.

Vedremo!