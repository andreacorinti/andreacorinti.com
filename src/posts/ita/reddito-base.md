---
title: "Reddito Base"
subtitle: "Firma & Sostegno alla proposta UE"
sommario: "Firma & Sostegno alla proposta UE"
immagine: https://www.bin-italia.org/wp-content/uploads/2020/07/Logo_ICE_2020_HD-1568x1524-1.png 
date: 2022-02-10
lang: it-IT
---

# [Firma la Proposta](https://eci.ec.europa.eu/014/public/#/screen/home)

Partiamo da ciò a cui probabilmente state pensando:

## Il (non) Reddito di Cittadinanza

Il Reddito di Cittadinanza ([definizione peraltro impropria](https://it.wikipedia.org/wiki/Reddito_di_cittadinanza_(Italia))) del Movimento 5 Stelle.

Ora: come l'articolo wikipedia linkato sopra spiega molto bene, la misura di reddito minimo garantito del Governo Conte 1 non c'entra con il Reddito Base, Universale o di Cittadinanza propriamente detto.

Potremmo dire che è un _meglio di niente_, ma non voglio dare l'impressione di sputarci sopra: 

se c'è un risultato che va riconosciuto a quel pazzo Movimento nato e cresciuto con una marea di contraddizioni è proprio averlo introdotto, sapendo finalmente fare una politica in grado di contrastare la crisi sociale presente in Italia.

## Il Reddito Base

Su [BIN](https://www.bin-italia.org/) trovate tutte le informazioni a riguardo, a cui aggiungo un po' di sproloqui miei:

Partiamo con cifre basse:

500 euro al mese per molti non cambierebbero la vita, specie nei paesi Europei dove i salari superano comodamente i 2000 euro.

500 euro al mese, per tanti altri, potrebbe significare _avere_ una vita, potersi permettere di studiare, un mutuo, un affitto, un margine di tranquillità se le cose andassero male.

Soprattutto, potrebbero fare da argine al ricatto rappresentato dai contratti di diverse aziende milionarie a cui volenti o nolenti si è costretti a sottostare per campare.

Con 500 euro al mese diventeremmo tutti "fannulloni"? 

Ho i miei dubbi che qualcuno possa permettersi di non lavorare per una cifra del genere, ma non lo escluderei e soprattutto non gliene farei una colpa:

se sa accontentarsi di poco e ha la possibilità di farlo, che problema c'è?

Per tutti gli altri le cose andrebbero come al solito...anzi, si spera un po' meglio: cambiare lavoro scegliendo la propria vocazione a scapito di uno stipendio più basso, scegliere di aprire un'attività in proprio, concedersi un impiego part-time.

## Produrre

Dovrebbe essere chiaro da un pezzo: nel mondo occidentale si produce più di quanto si consuma, si spreca un sacco e si butta via più di quello che si mette in tavola.

[Facile dirlo con il cibo](https://www.sprecozero.it/wp-content/uploads/2018/02/comunicato-1-febbraio-SPRECHIAMO-100-GRAMMI-al-giorno_df.pdf), ma palese anche nella tecnologia dove la scelta di lanciare un nuovo modello di smartphone all'anno è dettata più da logiche di marketing che vere e proprie necessità del consumatore finale.

Tutto questo ovviamente comporta un notevole problema ecologico prima ancora che etico: e, in fin dei conti, a cosa serve produrre così tanto?

A far guadagnare la solita micro % di ricconi ovviamente, ma anche a creare tanti posti di lavoro che nei fatti sono _superflui_, ovvero non rispondono ad effettive esigenze della popolazione, semplicemente esistono in quanto tali.

Se ci pensiamo, la Grande Distribuzione della seconda metà del novecento ha distrutto e rovinato la società ben prima (e molto più) di Amazon.

## Firmate la Proposta UE per il Reddito Base Universale

Se siete d'accordo con il Reddito Base, v'invito a firmare la proposta all'Unione Europea a [questo link](https://eci.ec.europa.eu/014/public/#/screen/home).