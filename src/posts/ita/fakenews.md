---
title: "Il problema non è la Fake News, ma chi la legge"
subtitle: "Storie di bufale"
sommario: "L’ossessione collettiva nei confronti del fenomeno delle “Fake News” suona
molto come la fanfara successiva al palesarsi della Nemesi…"
immagine: https://miro.medium.com/max/875/0*G6GwHZqtYpxORJ16.png
date: 2017-10-30
lang: it-IT
---

### Il problema non è la Fake News, ma chi la legge

![](https://cdn-images-1.medium.com/max/1000/0*3cPFQRfWmPshKW_o.gif)

L’ossessione collettiva nei confronti del fenomeno delle **“Fake News”** suona
molto come la fanfara successiva **al** **palesarsi della Nemesi**…in realtà,
come il lettore ben saprà, **il fenomeno delle Fake News esiste dall’alba dei
tempi e si chiama disinformazione.**

### L’ “Immacolata” Informazione tradizionale

![](https://cdn-images-1.medium.com/max/1000/0*nH4Q2NeKKo9NVSmX.jpg)
<span class="figcaption_hack">Il Fatto, Rai News, Libero e altri siti hanno dato ampio spazio alla notizia
dell’arresto dei giocatori della nazionale di calcio nordcoreana e alla loro
possibile condanna a morte dopo una sconfitta contro la Corea del Sud. Ma la
notizia [era uno
scherzo](http://attivissimo.blogspot.ch/2014/10/antibufala-nazionale-nordcoreana.html)
di un giornale satirico americano. ([Il
Post](http://www.ilpost.it/2014/12/22/notizie-false-2014/corea-9/))</span>

Prima del web e dell’anglofonia imperante si parlava semplicemente di **balle:**

In buona o malafede, per calcolo o mero pressapochismo, **le balle hanno
campeggiato (e tuttora campeggiano) su praticamente ogni organo
d’informazione.**

Statisticamente, è pacifico supporre che **tutti i quotidiani con almeno qualche
lustro sulle spalle** si siano spesi in svariate **rettifiche** durante la loro
storia, così come **per un giornalista la condanna per diffamazione risulta uno
dei proverbiali rischi del mestiere**, un po' come una multa per un tassista.

Preciso che non voglio assolutamente sparare nel mucchio o dire che i giornali
sono brutti e cattivi, anzi:

**Tutti prima o poi prendono una cantonata**, la differenza passa proprio dal
modo in cui si decide di affrontarla dopo.

<span class="figcaption_hack">in Corea persiste l’influenza di una balla risalente a qualche decennio prima
dell’avvento di Facebook, ormai incrociata di netto con la superstizione</span>

Girando un attimo attorno alla faccenda, sebbene non strettamente correlata al
tema in questione, **quanti quotidiani/giornali/tg e riviste continuano a
pubblicare con suprema nonchalance la pagina dell’Oroscopo ?**

Non che in essa vi sia qualcosa di grave, ma visto che parliamo della **libera
diffusione di panzane**, sarebbe un discorso interessante da affrontare.

### Il Famigerato Web

![](https://cdn-images-1.medium.com/max/1000/0*G6GwHZqtYpxORJ16.png)

> Non dobbiamo lasciare sole le persone che credono a quello che è nel web perché
> lo dice il web
([fonte](https://www.agi.it/politica/le_bufale_avvelenano_la_politica_ecco_perch_se_ne_parla_alla_camera-1705445/news/2017-04-21/))
— Laura Boldrini

Fa specie leggere simili dichiarazioni da parte della Presidente della Camera
**Laura Boldrini**, a maggior ragione considerando che la stessa è tra i
promotori di **un buon decalogo** che vale la pena citare:

### Il Decalogo

1.  Condividi solo notizie che hai verificato
1.  Usa gli strumenti di Internet per verificare le notizie
1.  Chiedi le fonti e le prove
1.  Chiedi aiuto agli esperti
1.  Ricorda che anche Internet e i social network sono manipolabili
1.  Riconosci i vari tipi e gli stili delle notizie false
1.  Hai un potere enorme, usalo bene
1.  Dai il buon esempio: non lamentarti del buio, ma accendi la luce
1.  Impara a riconoscere gli odiatori e i provocatori seriali
1.  Riciorda che il tuo click ha un valore

**(**[agi](https://www.agi.it/politica/laura_boldrini_decalogo_fake_news-2304185/news/2017-10-30/)**)**

Più che altro, stupisce **l’automatica associazione del fenomeno fake news
all’universo sociale di Internet**.

Intendiamoci, certo: **il web **(qui minimizzato a livello social network)** può
rappresentare un potentissimo megafono per qualsiasi cosa**, molto più di un
quotidiano convenzionale (specie in un Paese che i quotidiani non li legge più).

È tuttavia sconfortante notare come si tenda sempre a guardare il dito evitando
la luna:

**Il problema non è tanto la fake news, ma gli occhi di chi la legge e le
orecchie di chi l’ascolta**.

Se il lettore fosse dotato di mezzi e strumenti per **comprendere
l’attendibilità di una fonte di notizie**, i mefistofelici *avvelenatori di
pozzi* non troverebbero più secchi pronti ad attingere dalle loro acque.

E qui non è tanto il discorso del famigerato **analfabetismo funzionale
**(definizione che per la verità ha fatto più danni che altro, essendo entrata
nel lessico del *flame* e quasi sempre impiegata a sproposito), faccenda che
riguarda pure e soprattutto alcune aree degli **Stati Uniti**…

Il problema, semmai, è l’**analfabetismo digitale**:

Il fatto che **un qualsiasi sito in Wordpress passi per attendibile giornale
online**, che su Internet **per tanti, troppi Italiani evidentemente l’abito fa
il monaco:**

![](https://cdn-images-1.medium.com/max/1000/1*C2u1nPGPjFtK8rJJtZ7i1A.png)

![](https://cdn-images-1.medium.com/max/1000/1*LhIszkwNYlGegr_3seqTNA.png)

![](https://cdn-images-1.medium.com/max/1000/0*w1U1QX982KDe9peY.png)

Negli ultimi tempi, lavorando a stretto contatto con l’ambiente dei Social
Network, ho avuto modo di vedere di tutto:

Posso confermare che **per molte persone questi siti sono considerati più
attendibili delle varie testate nazionali e non**.

### Come si risolve il problema delle fake news ?

![](https://cdn-images-1.medium.com/max/1000/0*Svcw6OoTjontjejk.jpg)

Parlando di Internet (forse un po’ cinicamente) possiamo dire che un po’ ci
penserà **l’anagrafe**:

Sebbene non necessariamente culturalmente più elevati dei propri genitori e
nonni (anzi), **i cosiddetti nativi digitali possono vantare un indubbio
vantaggio dettato dall’età**:

Il *colpo* *d’occhio*.

È molto difficile gabbare con un sito web farlocco **qualcuno che con Internet
ci è praticamente nato e cresciuto**.

Da questo punto di vista, **non credo di essere troppo ottimista nel ritenere i
giornali online fasulli un fenomeno passeggero di questa stagione del web.**

### Virale

Diversa storia per quanto concerne **meme** ed equivalenti:

Come la stragrande maggioranza dei Netflix-dipendenti saprà, l’immagine sopra
vede raffigurata **Krysten Ritter**, attrice protagonista della notissima
serie-tv **Jessica Jones**.

Lo stile dell’assurda *trollata* è un marchio di fabbrica di diverse **pagine a
sfondo satirico-umoristico**, categoria alla quale “*Avanguardia Nera”* forse
apparteneva (posto che non si sia appropriata di un meme realizzato altrove),
eppure **possono essere prese seriamente**, e utilizzate anche come arma
politica e strumento d’ingiuria (ergo vere e proprie fake news)…cosa che, per la
verità, **quando il buon gusto va scemando succede almeno dai tempi dei giullari
medioevali** (o a **Charlie Hebdo**, per stare sul contemporaneo).

Caso analogo (ma indubbiamente più sagacemente indovinato) quello legato
all’attore **Samuel L. Jackson** e l’ex cestista **Magic Johnson**, da molti
ignari italiani scambiati effettivamente per “immigrati nullafacenti”.

Anche qui subentra il discorso del *colpo d’occhio*, e **la necessità di un
minimo “d’ambientamento”** in piscina prima di mettersi a nuotare nell’oceano di
Internet, programma da destinare magari proprio a chi **per anzianità o scelte
personali ha scoperto il web comprando uno smartphone un paio d’anni fa**.

### Hate Speech

![](https://cdn-images-1.medium.com/max/1000/0*SzN9TcLsPV7Mzr_L.png)

Potrà sembrare una divagazione, ma spostiamoci un attimo dal soggetto e
**allarghiamo il campo**:

Dando una rapida occhiata alle varie nazioni elencate**
**[qui](https://en.wikipedia.org/wiki/Hate_speech#Hate_speech_laws_by_country),
dovrebbe balzare alla vista una certa assenza importante…

Ebbene sì:

**In Italia non esiste alcuna legge per regolamentare il “linguaggio dell’odio”,
o Hate Speech.**

Va detto che nell’Ottobre del 2016 è stata avanzata **una proposta di legge in
merito** ([Atto Camera
4077](http://www.camera.it/leg17/126?tab=1&leg=17&idDocumento=4077&sede=&tipo=)),
e per la verità mi risulta un po’ criptico comprenderne i destini, visto che
cliccando su **“Esame in Commissione**” ci si ritrova di fronte una mesta pagina
bianca, seguita da altre che non lasciano proprio *ben sperare*:

![](https://cdn-images-1.medium.com/max/1000/0*Gss193DodjtHOXxA.png)

Esattamente un anno dopo, **siamo ancora qui**.

<span class="figcaption_hack">e con un vicepresidente del Senato della Repubblica così.</span>

### Che relazione c’è tra Fake News e Hate Speech ?

In una parola, **la reazione**.

Stando ai *meme* citati sopra come esempio, il problema **non è tanto legato
alle sciocchezze che andavano rappresentando** ma, come detto, **al fatto che
esiste gente che ci ha immediatamente creduto** e, soprattutto, alle reazioni
scomposte e becere generatesi in conseguenza:

*(altro caso analogo)*

Che **un soggetto non creda all’allunaggio e predichi il terrapiattismo è
certamente un problema.**

Che **questo lo porti ad insultare il prossimo** con la furia delirante di un
macaco in calore **è ben peggio**.

### Questione d’educazione e moderazione

![](https://cdn-images-1.medium.com/max/1000/0*UppWKTI5_oUzREkc.jpg)
<span class="figcaption_hack">[Il Daily Mail del
2013](http://www.dailymail.co.uk/indiahome/indianews/article-2325699/VISUAL-EDIT-Facebook-nation.html)
aveva già le idee abbastanza chiare in proposito</span>

Negli **internet forum**, che andavano per la maggiore nel web antecedente
all’avvento dei **social network**, esiste una struttura gerarchica e **un
sistema di moderazione** decisamente più efficiente di quello (per esempio) di
**Facebook**, che tuttavia **si ritrova a far fronte a numeri spropositati**:

Nel giugno 2017, [Facebook contava più di due miliardi di utenti attivi in tutto
il mondo](https://newsroom.fb.com/company-info/).

Circa **il quadruplo del numero degli abitanti dell’Unione Europea**.

E questo, nei fatti, significa che aldilà di quanto già detto (educazione, leggi
locali) **la questione è e sarà sempre nelle mani di una o più aziende private,
**e il futuro dipenderà esclusivamente dal loro (presunto?) senso etico.
