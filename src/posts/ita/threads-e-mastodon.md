---
title: "Threads, Mastodon e i Numeri del Fediverso"
subtitle: "Quanto contano i numeri nel Fediverso?"
sommario: "Se bazzicate nelle varie istanze, come forse saprete Threads è approdato nel Fediverso. Ora, non parlerò nel dettaglio della questione, perché l'ho già ampiamente discussa..."
immagine: https://upload.wikimedia.org/wikipedia/commons/0/01/Threads_%28app%29.svg  
date: 2023-15-12
lang: it-IT
---

Se bazzicate nelle varie istanze, come forse saprete Threads è approdato nel Fediverso.

Ora: non parlerò nel dettaglio della questione, perché l'ho già ampiamente discussa in [questo thread](https://livellosegreto.it/@xabacadabra/111578233645466738)(!).

Vorrei prima di tutto parlare di Kant.

### Come di Kant?! Io ho cliccato perché volevo social _drama_, mica filosofia!

Frena frena! È una piccola idea di cui discussi ad un esame di Estetica rapportandola al contesto di social e gamefication:

parlando del _Sublime_, Kant divideva il concetto in sublime dinamico (forze in movimento, potenza nautrale - mare in tempesta, terremoto) e sublime matematico (enormità/immensità delle dimensioni un elemento nautrale - oceano, montagna).

Ecco: forzandola un po', credo che quest'epoca ricolma di numeri e incommensurabili statistiche automatizzate abbia portato tuttɜ noi a prendere la tramontana.

Un certo _sublime matematico distorto_, sedottɜ e soverchiatɜ dal numero di follower e notifiche dalle cifre sempre più elevate, fuori dalla nostra comprensione, per giunta generati da _noi_...

### Non sto capendo un cazzo

Ok, pardon, torniamo alle solite minestra: 

nell'epoca d'oro dei forum, IRC, MSN eccetera (insomma, il web pre-social), sebbene i vari sistemi di misurazione dell' [_e-penis_](https://www.urbandictionary.com/define.php?term=e-penis) non mancassero, tendenzialmente **si comunicava per il piacere di farlo**.

Certo: anche in quel contesto, era bellissimo ricevere apprezzamenti e scambi con il più vasto numero di persone possibili, ma non è che ci fossero particolari strategie dietro per aumentare il _reach_ o l'_engagement_, salvo la fissa di voler spiccare in una delle tante piccole community sorte nel periodo. 

Con la diffusione dei social network e la nascita del relativo mercato, _postare per il gusto di postare_ diventava progressivamente più raro e legato a un paio di fenomeni:

 - La [FOMO](https://en.wikipedia.org/wiki/Fear_of_missing_out); 
 - La crescita di quei benedetti numerini come fossero livelli di un JRPG.

### Ma è bello e utile avere tanti follower 

Certo! Però dipende un po' da quello che stai facendo. 

Da quante persone vuoi essere ascoltatǝ, ma sorpattutto da quante persone tu abbia voglia di ascoltare. 

Se stai facendo personal branding, avere tanti follower (soprattutto se reattivi e partecipi) è un indubbio valore su cui magari si potrebbe concentrare la tua posizione lavorativa. 

Ci sta! 

Ma il fediverso probabilmente farà poco al caso tuo, come dice questa immagine che gira da un po':

![social-bubble](https://cdn.masto.host/livellosegretoit/cache/media_attachments/files/111/560/969/900/516/067/original/60f16d899d9cb442.webp)

_immagine presa da [qui](https://livellosegreto.it/@ploum@mamot.fr/111560969987273716)_

almeno che il tuo target non siano fricchettonɜ alternativɜ più o meno fuori di testa, da queste parti ci puoi fare veramente poco.

### Dobbiamo aiutare il Fediverso a crescere, portare più gente, investimenti, aziende!

Dobbiamo davvero?

Non dico di no in senso assoluto (ogni istanza ha giustamente idee diverse) ma, se l'esodo da Twitter dell'anno scorso ci ha insegnato qualcosa, **è che tantɜ sono passatɜ ma pochɜ sono rimastɜ**.

Nel corso dei mesi, le informazioni sul fediverso si sono diffuse il giusto, e hanno portato più lentamente altre persone che con ogni probabilità sono rimaste più volentieri proprio perché spinte dalla possibilità di avere un'alternativa di quello che vedevano già altrove. 

C'è bisogno di _diffondere ancora il verbo_ ? 

Secondo me in effetti sì, specie tra lɜ adolescenti, ma con la dovuta calma e senza fare i testimoni di Gargron.

### MA DOBBIAMO AVERE PIÙ GENTE NON POTETE STARVENE CHIUSI NEL VOSTRO RECINTOOOO

Allora: 

se prendiamo per buono (con le dovute cautele) il [Numero di Dunbar](https://it.wikipedia.org/wiki/Numero_di_Dunbar), ci rendiamo conto che è davvero complesso riuscire a relazionarsi in modo serio (seppur digitalmente) con più di qualche centinaio di persone.  

Diciamolo francamente: 

oltre a certe soglie, non cerchiamo più persone con cui confrontarci. 

Cerchiamo un _pubblico_. 

Quindi, un _e-penis_ più grosso.

### CHIUSIIII SIETE CHIUSIIIII

Fun fact: 

personalmente, credo che il fediverso sia uno dei pochi angoli del web dove ho potuto comunicare più agevolmente con ispanofonɜ, anglofonɜ e grecofonɜ, ottenendo qualche scambio con persone da istanze di tutto il mondo [(vedi anche questo post)](/posts/eng/fediverse-languages).

In precedenza, mi era capitato (molto più occasionalmente) solo su Twitter prima che andasse in vacca: 

ed è naturale perché la soverchiante social bubble algoritmica tende a proporti e portarti verso contenuti nella tua lingua e del tuo paese, lasciandoti spesso come [la rana nel pozzo](https://www.qcodemag.it/archivio/2015/01/22/in-fabula-la-rana-nel-pozzo/) (una delle mie fiabe preferite).

Il concetto stesso di fediverso è figo perché, pure appartenendo ad un'istanza monoutente, hai tranquillamente la possibilità di interagire con vari mondi senza troppe menate.

### Ma allora perchè non trattare Threads come un'altra istanza?

In effetti istanze come mastodon.social hanno scelto di farlo, e ancora una volta il fediverso è bello perché è vario.

Però insomma, non prendiamoci in giro:

- Threads da sola si porta appresso un bacino d'utentɜ 2-3 volte più grande di tutto il resto del Fediverso (senza considerare che in Europa è appena arrivata); 

- Rispetto alla vostra amichevole istanza di quartiere, ha alle spalle un potere politico ed economico con ogni probabilità più influente di quello di parecchi stati; 

- Il rischio [tripla E](https://en.wikipedia.org/wiki/Embrace,_extend,_and_extinguish) nei confronti dell'ActivityPub è più che fondato;

- Buona parte del Fediverso si è messo assieme per creare un'alternativa al modello proposto da Meta negli ultimi decenni.

Personalmente, **non potrei mai stare in un'istanza federata con Threads** e sono molto contento della [scelta di LS](https://livellosegreto.it/@kenobit/111578688386364827).

Per approfondire ulteriormente il discorso, consiglio anche [il bellissimo cartone di Kurzgesagt](https://www.youtube.com/watch?v=fuFlMtZmvY0).

### Ma voglio leggere cosa si dice su Threads! Voglio vedere chi c'è, sapere chi seguireeee

[Non ti lascerai distrarre dalle bellissime celebrità?](https://youtu.be/kb2B2RD-_BI?si=hmm9x-Hz-G0MHl8X)

Ma a quel punto, se puoi mettere in conto il profilamento di Meta e tutto ciò che comporta lo schifo che si porta dietro al netto degli indubbi vantaggi generati dai suoi servizi...

_non è meglio che ti iscrivi su threads e ciao?_

Praticamente, [quello che scriveva Nikole qui](https://livellosegreto.it/@nikole/111579202478552683).

Sia ben chiaro: non sto facendo un discorso purista coi forconi, anzi, confesso che su [Instagram ci sono ancora](https://www.instagram.com/xabacadabra/) anche se lo uso più che altro per sbirciare le storie di amici, ragazze, varie band e Hideo Kojima.

Credo fermamente che sia un bene occupare spazi che non ci piacciono e interfacciarsi con realtà diverse dalle nostre bolle (per quanto possibile), pur scendendo a qualche compromesso.

Non vedo però perché farlo da una realtà "pulita" e alternativa come quella del Fediverso: vedi anche la [risposta](https://livellosegreto.it/@xabacadabra/111581074887923039) che ho fatto al thread di [77nn](https://livellosegreto.it/@77nn@goto.77nn.it), che tra le altre cose ha un'istanza fatta in casa, che in prospettiva futura forse potrebbe essere la cosa migliore per tutti assieme a tante piccole istanze-community.

## Thread (senza s)

<iframe src="https://livellosegreto.it/@xabacadabra/111583812814574245/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://livellosegreto.it/embed.js" async="async"></script>