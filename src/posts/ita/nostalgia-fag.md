---
title: "Nostalgia Fag"
subtitle: "è davvero sempre e solo una questione di nostalgia?"
sommario: "Tutto parte della dittatura dei fandom che spesso e volentieri ha pressato e condizionato alcune scelte di importanti aziende dell'intrattenimento."
immagine: https://external-content.duckduckgo.com/iu/?u=https%3A%2F%2Fcdn.shopify.com%2Fs%2Ffiles%2F1%2F1685%2F2975%2Fproducts%2FMember_Berries_grande.jpg
date: 2022-08-24
lang: it-IT
---

## Cos'è un Nostalgia Fag?

Prendiamo la comoda definizione di urban dictionary: 

> Uno che rifiuta di accettare nuovi sequel e/o versioni di prodotti di successo passati, siano essi film, giochi, album, ecc.

agevoliamo anche quella del _gatekeeping_, non necessariamente (ma spesso) correlata: 

> Il gatekeeping è rendere esclusivi i tuoi interessi al fine di proteggerli dal diventare "mainstream"

tutto parte della "dittatura dei fandom" che spesso e volentieri ha pressato e condizionato alcune scelte di importanti aziende dell'intrattenimento.

## Il progresso è sempre bello

Posto che io per primo ritengo molti attacchi di una tossicità spaventosa ([ad esempio quelli segnalati da Ron Gilbert per via della grafica di Return of Monkey Island](https://www.thegamesmachine.it/news-videogiochi-pc-ps4-xbox-wii-u-app/234775/return-to-monkey-island-ron-gilbert-interrompe-le-comunicazioni/)), a me sembra si utilizzi questo stereotipo un po' a sproposito per difendere la propria "tifoseria", oltre che il proprio acquisto. 

## Signora mia, qui una volta era tutta campagna

Il fetish nostalgico è un fatto e non a caso se ne abusa spesso e volentieri tra remake, rievocazioni continue degli anni '80 e tantissime altre cose.

Le **member berries** di South Park identificarono meravigliosamente il fenomeno già parecchio tempo fa (2016), ma direi che ci siamo ancora molto dentro.

In Italia già in epoche non sospette si attaccava i cosidetti _girellari_, ovvero nostalgici dei vecchi anime ostili a prescindere con i vari _Death Note_ del caso perché _Gundam_ era n'altra cosa. 

## Ma è davvero sempre nostalgia?

Secondo me biasimare la nostra nostalgia ha perfettamente senso: i nostalgia glasses ci fanno da un lato vedere tutto rosa o tutto nero anche a prescindere dell'effettivo valore di quello che abbiamo di fronte.

Eppure, credo che questa critica sacrosanta sia un po' uscita dal binario: 

per dire, a me lo stile grafico di Return of Monkey Island (che ho preordinato) non piace affatto, ma mica perché volevo la stessa identica grafica dei primi due capitoli: semplicemente questo stile non mi convince e, [come scrivevo qualche tempo fa](https://www.andreacorinti.com/posts/ita/return-to-monkey-island/), rimpiango Purcell o comunque un artista più affine a lui, ma sono gusti: i disegni di Curse of Monkey Island per esempio mi piacquero ancora meno.

## Amare un periodo

A volte si sottovaluta semplicemente il fatto che, semplicemente, siamo affascinanti da qualcosa legata ad un determinato periodo storico anche se in realtà non l'abbiamo mai davvero vissuto: 

io amo i film italiani e la musica degli anni '70, ma sono nato nel 1989: che nostalgia posso provare di un periodo che non ho mai vissuto? 

Semplicemente, lo trovo esteticamente più entusiasmante e lo preferisco esattamente come boh, il barocco rispetto al futurismo.

Stesso discorso per [Final Fantasy VII e il suo remake](https://www.andreacorinti.com/posts/ita/final-fantasy-vii-remake-3/) oppure [Sandman](https://www.andreacorinti.com/posts/ita/sandman-netflix/), dove lì _ovviamente_ un po' la nostalgia ci mette del suo, sia chiaro, ma non credo sia il punto fondamentale del discorso.

## Derby

Il problema, al solito, secondo me parte dal derby esasperato che imperversa specialmente su internet e finisce per risolversi in stereotipi ed estremismi. 

Il mio consiglio spassionato è quello di ragionare in modo un po' più complesso e mantenersi su toni moderati e civili (sembra banale eh, ma a me pare che l'educazione e la placidità siano quanto di più anticonformista esista sul web in questo periodo).