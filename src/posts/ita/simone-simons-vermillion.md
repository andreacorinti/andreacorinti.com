---
title: "Simone Simons - Vermillion"
subtitle: "PS al solito disco del mese"
sommario: "Allora, Vermillion è uscito il 23 Agosto quindi sto barando e mettendo una pezza sul solito post mensile..."
immagine: https://lastfm.freetls.fastly.net/i/u/770x0/26624a41c48f82179d7346b14cd90184.jpg
date: 2024-08-28
lang: it-IT
---

Allora, _Vermillion_ è uscito il 23 Agosto quindi sto barando / mettendo una pezza sul solito post mensile (gli altri dischi sono [_**qui**_](/posts/ita/disco-del-mese-08-2024)). 

Che colpa ne ho io se le case discografiche optano per uscite matte, per giunta nel mese vacanziero per eccellenza?

BASTA!

Nulcear Blast va arrestata, processo per direttissima!

![maurizio-mosca](https://c.tenor.com/Qj9axdPmWSIAAAAC/tenor.gif)

Scherzi a parte, tutto considerato non mi dispiace tornare a fare un post dedicato a un singolo disco, e qui l'occasione era particolarmente ghiotta: **per me non è l'album dell'anno, intendiamoci**, ma per più di un motivo è divertente sciorinarci un po' sopra.

Anche perché è proprio bello!

## Simone Simons

![simone-simons](https://ilarge.lisimg.com/image/5007402/968full-simone-simons.jpg)

Dunque: come tutto il mondo metallaro e provincia sanno bene, Simone Simons è la storica frontwoman degli Epica, gruppo molto grosso e solido esponente della scena symphonic metal che ha caratterizzato enormemente tutti gli anni 2000.

Bene, la ragazzona olandese quest'anno si è lanciata in un bel discone solista che in realtà...

è una _truffa!_

### Ma hai appena detto che è bello!

Sì, è proprio bello!

Intanto, c'è pure [la comparsata](https://www.youtube.com/watch?v=UgiWNrOH1-0) della <s>mia fidanzata</s> bravissima Alissa White-Gluz (voce degli Arch Enemy), una bella produzione, Simone che mette in mostra il suo fantastico registro vocale in soluzioni anche più complesse, progmetal e insomma elaborate dal "solito" lavoro a cui ci ha abituato con gli Epica...

![simone e alissa white-gluz](https://external-content.duckduckgo.com/iu/?u=https%3A%2F%2Ftse4.mm.bing.net%2Fth%3Fid%3DOVF.NqV1uZI1HFcNDIgKpGhYNA%26pid%3DApi&f=1&ipt=c303009d2098f385a64e1e54d09a1b4ac39740676a8962f4f1955a6319ee0757&ipo=videos)
>ai miei figli dirò "Ecco Shakira e Beyoncé"

ma ecco, qui salta fuori la truffa:

**Vermillion mi è parso a tutti gli effetti uno spinoff del progetto _Ayreon_ di quel vecchio volpone di Arjen Anthony Lucassen**, spinoff palesemente cucito su misura sulla splendida voce di Simone eh, ma insomma.

### E quindi?

![Arjen Anthony Lucassen](https://www.metalorgie.com/grp_tof/ArjenLucassen.jpg)

E quindi...se come me avete amato _01011001_, _The Human Equation_ e compagnia cantante, magari non disdegnando una splendida voce soprano (che per altro in _Web of Lies_ avete già sentito) qui vi ci divertite parecchio.

Forse penso male io e c'è più Simone di quello che sembra eh, per carità, ma in generale credo che sia un disco molto più apprezzabile da chi viene dal mondo progressive che da quello più parente degli Epica...

di mio, posso dire che questa collaborazione mi è piaciuta talmente tanto che spero in un eventuale seguito.