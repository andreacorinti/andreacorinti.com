---
title: "Scott Pilgrim Takes Off visto da un non-fan di Scott Pilgrim"
subtitle: "Ma che almeno un po' si è convertito"
sommario: "Ok, visto che sotto la prenderò larga, partiamo dalle utili banalità. Scott Pilgrim Takes Off è delizioso e sorprendente."
immagine: https://occ-0-784-778.1.nflxso.net/dnm/api/v6/9pS1daC2n6UGc3dUogvWIPMR_OU/AAAABUiYFQ346CHvmnh-cRc8EO4F_LP7aI8ybcQz1vhaNzxCRVz-AWEOTr8r8ZGshNahxzci8pwJs4Da11h_ZaBRbXEMJATvyi1xe_QXk02tpdUy15uFrDx-6nR1.jpg?r=b2d 
date: 2023-11-26
lang: it-IT
---

Ok, visto che sotto la prenderò larga, partiamo dalle utili banalità:

**Scott Pilgrim Takes Off è delizioso e sorprendente.**

Nel mio caso, come vedremo a breve, potremmo dire _sorprendentemente delizioso_...ma insomma, è una produzione tanto riuscita che mi fa pensare che Netflix oramai dovrebbe dedicarsi solo a serie d'animazione (sono fresco di **_Blue Eye Samurai_** ed è stupenda pure quella, guardatela!)

## Che mondo di Nerd

Questa serie rappresenta l'intera "decostruzione" (diciamo pure un _what if?_) di un'opera che di suo era caratterizzata da un DNA _autenticamente nerd_ ma che, in questa sua nuova veste, ha ulteriormente spinto sull'accelleratore:

La miriade di citazioni e riferimenti alla cultura pop non sono sempre spiattellate in bella vista con ammiccamenti espliciti, ma ingredienti di una ricetta sfiziosa di suo.

_Death Stranding_, _Neon Genesis Evangelion_, _Bubblegum Crisis_, _Street Fighter_, _Super Mario_, _Metal Gear Solid_, il Virtual Boy, (ovviamente) _Sonic_....

Sono solo una parte delle millemila chicche che il cartone di Netflix si porta dietro e, visto il criterio con cui sono state inserite e amalgamate, si capisce che **la gente dietro la produzione di 'ste cose ne capisce e ci tiene molto sul serio**.

<small>(insomma, non c'è Chuck Lorre)</small>

## Realizzazione 

A tutto questo possiamo unirci **animazioni, design e colonna sonora spettacolosi** al completo servizio di una scrittura che oh, mi ha preso all'amo come una puntata particolarmente riuscita di _Rick&Morty_ incrociata con una storia d'amore _shonen_.

Insomma, se siete nel target nerdone, dovreste proprio guardarlo...**_dopo_ aver recuperato il film o il fumetto.**

## Rebuild, Remake, Rebus?

Non so più quante volte mi ritrovo a fare questo discorso: che si parli del _Rebuild_ di Evangelion (davvero tante affinità qui) o del remake di _Final Fantasy VII_ (di cui [ho già scritto abbastanza](/posts/ita/Final-Fantasy-VII-Remake-3)) vale lo stesso principio:

a differenza della vaga sensazione d'inutilità che ci porta risentire la cover di una canzone resa paro paro a come la conosciamo, in questo caso il ritmo e gli accordi sono tutti diversi facendola suonare in modo fantastico, ma completamente diverso.

E ovviamente **per apprezzare e comprendere a dovere queste storie, bisogna aver attraversato il binario da cui stanno deviando.**

Ecco: io da lì sono già passato, e in realtà è stato un problemino...

## 2010: Scott Pilgrim vs. The World

![Scott_Pilgrim_vs._the_World](https://upload.wikimedia.org/wikipedia/en/1/14/Scott_Pilgrim_vs._the_World_teaser.jpg)

Quasi 14 anni fa (giusto cielo!) il film di Scott Pilgrim ebbe un impatto enorme negli ambienti nerd, diventando un vero e proprio fenomeno di culto a livello internazionale per tutta la "tribù". 

Non a caso, **moltɜ esponentɜ della stessa finirono per recuperare il fumetto di Bryan Lee O'Malley[^fumetto] grazie a questo film**.

[^fumetto]: Da notare che in Italia il fumetto è stato edito da Rizzoli Lizard proprio nel 2010 con un edizione a colori nel 2017, quindi seguendo l'ondata del successo cinematografico.  

Bene, **io no.**

## Xab ventenni 

Intendiamoci: il film piacque anche a me, ma senza farmi particolarmente impazzire (ok per Mary Elizabeth Winstead un po' sì, lo ammetto).

Non saprei trovare un motivo ben preciso, ma probabilmente è la stessa cosa che non mi fa sentire sulla stessa lunghezza d'onda di un sacco di produzioni anglosassoni dei primi anni del 2000 sommata con un certo senso di naturale antipatia per Scott (e un po' pure per Michael Cera).

In più, ammetto di aver avuto più di qualche problema con il "mondo nerd" di cui sopra che, proprio a partire da quel periodo, stava diventato un vero e proprio trend.

## Il fumetto 

![Scott-Pilgrim](https://upload.wikimedia.org/wikipedia/en/3/39/ScottPilgrim.jpg)

Ecco invece: _Takes Off_ mi è piaciuto talmente tanto che finalmente ho iniziato a leggere il fumetto pure io, trovandolo molto bello (meglio del film) **ma comunque lontano dai livelli che questa serie a mio parere raggiunge.**

Intanto perché, come detto, **Scott è il personaggio che mi piace di meno**, ma soprattutto perché **la serie mi sembra osare molto di più in termini narrativi ribaltando tutti i cliché su cui la storia si fondava.**

Detto questo, **posso ben capire come moltɜ fan dell'originale _Scott Pilgrim_ si siano sentitɜ traditɜ:** 

A me questa nuova storia ha preso molto più di quella vecchia, ma per me Scott Pilgrim non ha mai significato nulla di particolarmente importante quindi non faccio testo: di mio mi sento comunque di consigliarla, perché estremamente divertente, leggera e tratti offre più di una sorpresa.
