---
title: "Le prime 100 ore di Miyoo Mini Plus"
subtitle: "Piccole gioie tascabili"
sommario: "dopo due mesi e 100 ore giocate, credo di poter parlare con un po' più di cognizione di causa di questo magnifico aggeggino."
immagine: "/img/miyoo-mini-plus-100.jpg"
date: 2025-04-14
lang: it-IT
---

Per l'impatto della prima settimana, rimando al [post di febbraio](/posts/ita/miyoo-mini-plus)

Bene: dopo due mesi e 100 ore giocate, credo di poter parlare con un po' più di cognizione di causa di questo magnifico aggeggino.

La mia permanenza nelle terre italiche sta durando più del previsto, e negli ultimi mesi mi sono ritrovato spesso in treno direzione: 

- Roma
- Genova
- Bologna 

con la costante dell'orrido intermezzo Como - Milano.

Tendenzialmente, io non uso zaini o altri bagagli all'infuori della valigia di turno, ma in generale mi è difficile spiegare al me stesso del passato (molto titubante sull'acquisto di una consolina del genere) quanto cambi per l'aspetto ludico potendosi portare PS1, SNES eccetera eccetera in tasca occupando pressapoco il medesimo spazio del vecchio Game Boy Color.

Risultato?

La mia Steam Deck è spenta da due mesi, e un po' mi sento in colpa (mi sento molto un marito fedifrago), anche perché su Deck ci sono parecchi titoli che giocoforza sulla Miyoo non potrei mai avviare...

Però ehi:

### A cosa sto giocando

- Tre Castlevania. Ho finito per la prima volta Harmony of Dissonance, rigiocato per la ventordicesima tutto Symphony of the Night, e provando Dawn of Sorrow (per fortuna nonostante il doppioschermo è uno di quei giochi DS che con la Miyoo si riescono a gestire)

- l'ennesima rigiocata a Final Fantasy IX (a cui seguiranno altri capitoli) 

- Tetris - Rosy Retrospection 

- Gran Turismo 2 

- Mario Kart DS  

più vari esperimenti, compreso [il mezzo disastro fatto con i salvataggi di Final Fantasy III per NES](https://livellosegreto.it/@xabacadabra/114177964565392393)

### Alternative & Concorrenza

Sono parecchio intrigato dalla **Miyoo Flip** (esteticamente stupenda), che tuttavia userei per giocare più o meno alle stesse cose e offre meno tascabilità: 

certo, mi pare che in quel caso si arrivi ad emulare anche il Nintendo 64, ma per quanto mi riguarda è un pelo "troppo poco" per giustificare un'altra Miyoo non troppo ludicamente diversa dalla Mini Plus.

Diversa storia roba ben più "cicciona" come la **Retroid Pocket 5**, che più che altro sto valutando per mio fratello (che giustamente è molto legato alla PS2)...ma anche lì, forse un'altra Deck potrebbe essere un acquisto migliore, visto che la portabilità in quel caso è molto relativa e c'è sempre tutto il discorso dell'enorme catalogo Steam che buttalo via.

### Morale

Vedremo nei prossimi mesi!

Il tempo per giocare è quello che è e prima o poi vorrei rispolverare la povera Deck, ma effettivamente rigiocare o scoprire vecchie glorie si conferma la cosa che più amo nel mondo ludico contemporaneo, nulla togliendo a qualche nuovo titolo che comunque mi fa salire almeno un po' l'acquolina.

<mastodon-comments host="livellosegreto.it" user="xabacadabra" tootId="114335392793503106"></mastodon-comments>