---
title: "Thimbleweed Park"
subtitle: Recensione
sommario: "Subito al sodo: Thimbleweed Park™ è una splendida Avventura Grafica che farà la gioia di ogni nostalgico dello stile Lucas Films che si rispetti..."
immagine: https://raw.githubusercontent.com/Xabacadabra/Xabacadabra.github.io/master/images/thimbleweed-park.jpg
date: 2017-05-09
lang: it-IT
---

Subito al sodo:

**Thimbleweed Park™ è una splendida Avventura Grafica che farà la gioia di ogni nostalgico dello stile Lucas Films che si rispetti.**

Soprattutto, **Thimbleweed Park è un'Avventura Grafica di Ron Gilbert in combo con Gary Winnick, e questo lo si percepisce in ogni suo singolo pixel.** [^RonGilbert]

[^RonGilbert]: Per chi non lo sapesse, Ron Gilbert è l'autore di Maniac Mansion (assieme al sopracitato Winnick), Zak McKracken (agli ordini di David Fox) e sopratutto dei primi <u>due</u> Monkey Island  (prego notare quel due sottolineato: chi vi scrive rispetta ma non ha mai apprezzato la piega presa dalla serie da <i>Curse of</i> in poi). Se ancora non doveste sapere di che sto parlando mi spiace, siete capitati su questa pagina web per un incidente di Google!

**_Però._**

## Però ?

Però fosse tutto rosa e fiori non starei qui a scrivere qualcosa, data la mia recente politica (abbandonare recensioni & affini).

E, avendolo appena terminato, un paio di riflessioni sentivo il bisogno di sputarle fuori.

## Suonala ancora, Gilbert

Sempre senza girarci attorno ed evitando spoiler, partiamo col dire che **ho praticamente indovinato il finale di Thimbleweed Park nella prima metà del gioco.**

Non che questo lo renda meno bello: **resta un finale brillante, scritto sontuosamente, in perfetto stile Gilbert...**

...ma, ecco, _appunto_:

**Chi conosce i precedenti del geniale game designer difficilmente troverà la conclusione di Thimbleweed Park qualcosa di davvero sorprendente o memorabile.**

Un po' come il piatto della casa di una trattoria che si conosce bene, o un disco a caso degli AC/DC.

E, intendiamoci, sono abbastanza certo che tale prevedibilità sia stata almeno in parte voluta e cercata dallo stesso **Gilbert**.

## Il dramma di Kickstarter e delle Operazioni Nostalgia

<figure>
<img src='https://storage.googleapis.com/images.thimbleweedpark.com/ThimbleweedParkKeyArtMay2016.png' alt='Thimbleweed Park recensione'>
</figure>

In generale **Thimbleweed Park è un gioco confezionato in modo certosino e pressoché perfetto**, infilato in un' **imitazione dello storico engine SCUMM**, con mirabile impiego della pixel art realizzata da **Octavi Navarro e Mark Ferrari** [^pixelart], il tutto combinato con **un doppiaggio fantastico** ed una buona colonna sonora.

[^pixelart]:  Che poi "pura" pixel art non è, parliamo di uno stile molto particolare e innovativo anche nel suo essere esplicitamente retrò: la risoluzione e i colori sono molto più abbondanti di quel che il gioco vorrebbe farci credere, impiegando pure il Rhubarb Lip-Sync

Insomma, una classica Avventura Grafica di Ron Gilbert...

Eppure, come ricorda  _Lucasdelirium_, nel 2013 quello stesso Gilbert scrisse:

> Se facessi un nuovo punta & clicca, la gente direbbe che non è all'altezza di Monkey Island. Ma si lamenterebbero in realtà perché non sarebbe all'altezza della loro nostalgia di Monkey Island. Non posso competere con una cosa del genere, nessuno può.

Ecco.

Ora, io qui mi trovo inevitabilmente negli scomodi panni de _la gente_, ma il fatto è che la questione non è così semplice o netta da dirimere, **anche senza scomodare inevitabili paragoni e nostalgia.**

Generi e contesti del tutto diversi, eppure molti degli aspetti trattati qualche tempo fa con [_Pillars of Eternity_](https://www.andreacorinti.com/posts/ita/pillars-of-eternity/) rischiano di riaffiorare fuori anche in questo caso...eppure qui abbiamo di fronte un titolo **con una consapevolezza di fondo tutta diversa, quasi _esasperata_:**

**Thimbleweed Park è il gioco che meglio ha saputo sfruttare il contributo dei propri _backers_** <small>(i finaziatori di Kickstarter)</small>, cavalcando e spiattellando in faccia al giocatore il suo essere _"what fans paid for"_ ad ogni secondo, giocandoci sopra con tutta la verve e l'ironia propria dei suoi autori.

## Non solo Humor

<figure>
<img src='https://storage.googleapis.com/images.thimbleweedpark.com/www/character_ransome.png' alt='Thimbleweed Park recensione'>
</figure>

**Thimbleweed Park è un gioco ricchissimo di contenuti e pensiero, e quasi ogni suo singolo elemento offre commenti, interazioni e reazioni:**

in 14 ore abbondanti ho visto solo una parte di tutto ciò, il che già la dice lunga vista la precaria longevità tipica del genere...ma ho notato soprattutto che si tratta di **un gioco dall'umorismo dolce&amaro, caustico come il buon vecchio Grog:**

**Non è mai un ridere a crepapelle, ma più che altro un ghigno ragionato, da gusto per l'assurdo, figlio di retroscena squisitamente ambigui.**

## Meccaniche

<figure>
<img src='https://storage.googleapis.com/images.thimbleweedpark.com/radio_podcast.png' alt='Thimbleweed Park recensione'>
</figure>

- Da non estimatore della caratteristica, utilizzare più personaggi mi è parso davvero divertente, anche se talvolta un po' confusionario e "scomodo" ;

- L'esplorazione è bella, ma spesso troppo lenta e monotona, sicuramente anche per via del punto sopracitato (e per quel _maledetto_ lentissimo ascensore...) ;

- Il gioco è **piuttosto facile anche in modalità difficile**, detto da uno che non risulta certo un asso del genere ;

- Nelle battute finali del gioco **i protagonisti interagiscono fondamentalmente a caso senza parlarsi** <small>(cosa che potrebbe risultare giustificabile per certe faccende di trama, ma pare comunque un po' tirata via.)</small> ;

-  **Tecnicamente questo gioco è straordinario:** il rapporto tra qualità /performance non è affatto scontato per lo standard dei moderni giochi 2D, ve lo dice uno che se l'è giocato su **Linux** con un PC non certo all'ultimo grido. Applausioni all'[Engine](https://blog.thimbleweedpark.com/roadmap1)!

## Conclusioni

> We've also set the price of the game at $19.99 on all launch platforms.

<figure>
<img src='https://storage.googleapis.com/images.thimbleweedpark.com/20_bucks.png' alt='Thimbleweed Park recensione'>
</figure>

<small>Consiglio a tutti gli smanettoni di studiarsi da cima a fondo il [dev blog](https://blog.thimbleweedpark.com/) del gioco</small>

Offrire un'opinione riguardo Thimbleweed Park è molto più difficile di quel che potrebbe sembrare.

Certo, per i canoni assoluti e sempliciotti dell'internet moderno è una bazzecola:

_pollice in alto, compratelo tutti, tanti saluti._

Ma siccome **parliamo di un gioco pensato anzitutto per gente di un certo livello™**, capite da voi che la faccenda merita ben altro trattamento:

Diciamo che, **se _The Secret of Monkey Island I e II_ rappresentavano un spensierato amore _di cuore_, Thimbleweed Park risulta un intenso sentimento cerebrale che sguazza consapevolmente della nostra nostalgia con il vago intento di _ucciderla_, e quindi superarla.**

Morale ?

Amo ciò che rappresenta, il modo in cui è stato costruito, e mi pare un esperimento assolutamente riuscito...

**Eppure come Avventura la trovo un po' una _beta_**, la _crisalide_ di un qualcosa di più grande figlio del medesimo autore, la prima scossa di un sisma di cui il genere (nonché tutta l'industria) avrebbe decisamente bisogno.

E boh, io ci spero, _fan***bip!***_

<div class="hreview" style="display: none;">
<span class="item"> <span style="font-size: xx-small;"><span style="font-family: &quot;trebuchet ms&quot; , sans-serif;"><span class="fn">Thimbleweed Park </span><br /> </span></span></span><span style="font-size: xx-small;"><span style="font-family: &quot;trebuchet ms&quot; , sans-serif;"> Recensito da: <span class="reviewer">Andrea Corinti</span> Data: <span class="dtreviewed">Mag 9 2017<br /> </span> Voto: <span class="rating">4.5</span></span></span></div>
