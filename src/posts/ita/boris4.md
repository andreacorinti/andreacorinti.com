---
title: "Boris 4"
subtitle: "Una serie a cui si vuole bene"
sommario: "Non parlerò di Boris in generale, è superfluo perché è un cult assoluto che nel corso degli anni si è radicato nel linguaggio di un certo internet italiano..."
immagine: /img/boris4.jpeg
date: 2022-10-27
lang: it-IT
---

Pochissime righe.

Non parlerò di Boris in generale: è superfluo perché è un cult assoluto che nel corso degli anni si è radicato nel linguaggio di un certo internet italiano.

_Basito F4, Smarmella, A cazzo di cane..._

a una certa probabilmente le prime tre stagioni classiche e il film sono stati quasi _consumati_ dall'abuso-memico che si è fatto di loro: ovviamente parlo a livello di percepito, l'opera nel complesso resta qualcosa di meraviglioso.

## Boris 4 

Ci sarebbero molte cose da dire e tantissimi complimenti da fare a tutti (produzione, cast, attualità eccetera) ma spendere lodi sarebbe _troppo italiano_ e soprattutto troppo retorico: 

Per me, da un lato abbiamo la perfetta resa del concetto dietro _Boris - Il film_ in anno domini 2022, con un epilogo molto in linea con Boris 3 ma un respiro del tutto diverso, che sa di lieto fine.

Un finale che mi ha fatto capire che voglio davvero tanto bene a _Boris_ e che, se questa stagione ha dei punti deboli, sono più che altro da ritrovare nel contesto storico in cui viviamo, contesto decisamente _meno romantico_ (per dirla un po' alla Lopez) dell'intimo discorso da televisione italiana.

Più di un'altra cosa, morissi domani vorrei avere degli amici capaci di raccontare la mia _presente assenza_ come Giacomo Ciarrapico e Luca Vendruscolo hanno saputo fare con il compianto Mattia Torre.