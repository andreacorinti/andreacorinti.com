---
title: "Cronaca di Rabirio da Genova - Giocata 1"
subtitle: "Esperimento Solo RPG con ChatGPT"
sommario: "Siccome avevo voglia di testare ChatGPT (di cui hanno parlato un po' tutti, e avevo già sperimentato la scorsa estate) e in generale le IA applicate al gioco di ruolo, mi è venuto lo sghiribizzo di rispolverare il mio caro vecchio mondo di tenebra..."
immagine: /img/rabirio/isabella.png
date: 2023-05-17
lang: it-IT
---

## Breve spiegazione 

Siccome avevo voglia di testare ChatGPT (di cui hanno parlato un po' tutti, e avevo già sperimentato [la scorsa estate](/posts/ita/chatGPT)) e in generale le IA applicate al gioco di ruolo, mi è venuto lo sghiribizzo di rispolverare il mio caro vecchio mondo di tenebra sperimentando con i Secoli Bui, basandomi sulla versione del 20° anniversario visto che è quella che conosco meglio.

Aldilà della bozza di background del mio personaggio e alcune mie scelte più o meno precise, tutti gli NPC e gli eventi sono stati generati dall'Intelligenza Artificiale, che ho notato sorprendentemente raffinata sebbene un po' confusa con certe cose (in particolare la timeline di vampiri, i rapporti tra i vari clan, Camarilla e Sabbat - del resto ci si perde pure da umani, quindi nulla di nuovo)

## Rabirio da Genova

La storia di Rabirio da Genova inizia nel 1215 (suo anno di nascita) nella Repubblica di Genova, dove ha fatto carriera come medico di bordo sulle navi mercantili al servizio della città. 

Nel 1242, mentre si trova a Costantinopoli per affari, decide di alloggiare in una taverna locale. Durante la serata, una bellissima donna cattura la sua attenzione e trascorre la notte in sua compagnia.

Tuttavia, al suo risveglio, si rende conto che qualcosa è profondamente cambiato: si risveglia in una soffitta sconosciuta provando un'intensa sete che non riesce a spiegarsi. Confuso e spaventato, scopre di essere stato trasformato in un vampiro, più precisamente un vampiro del clan Tzimisce, con le discipline Vicissitudine, Auspex e Animalismo.

_qui inizia la parte generata_

La soffitta in cui si trova si rivela essere la dimora di un altro Tzimisce, un vecchio e potente vampiro di nome Ludovico. Quest'ultimo offre a Rabirio la sua protezione e l'insegnamento delle arti oscure del clan, ma in cambio, gli chiede di diventare il suo apprendista e di aiutarlo in una missione segreta.

Mentre Rabirio si immerge nella vita notturna di Costantinopoli, scopre le intricanti politiche vampiriche che dominano la città e l'eterna lotta per il potere. Con il suo background medico e le sue abilità intellettuali, trova interessanti connessioni tra la medicina e la vampiricità. Inoltre, il suo carattere idealista e il comportamento solitario potrebbero portarlo a prendere decisioni che vanno al di là del semplice desiderio di sopravvivenza.

## Obbiettivi

il fulcro iniziale dell'avventura di Rabirio è, ovviamente, scoprire chi è il suo Sire, perché ha deciso di abbracciarlo per poi abbandonarlo alle cure di Ludovico (arancia meccanica portami via) eccetera eccetera.

Nella sua esplorazione di Costantinopoli e nelle sue ricerche, Rabirio finisce per interessarsi dei giochi di potere dei vari clan: stringe amicizia con il potente Tzimisce Radu Bistrița, che gli dona il misterioso Negrix Codex (un'antica pergamena segreta del clan), incontra un carovaniere genovese di nome Marco che in seguito renderà suo ghoul, diventa amico dell'eremita Gabriele sul Monte Athos, stringe un'alleanza con il Lasombra Lucius e la veggente Malkavian Isabella, che consulta per scoprire notizie più approfondite sul suo sire.

## Situazione

Durante i suoi primi mesi, Rabirio riesce ad organizzare con l'aiuto di Radu e Ludovico una sorta di "concilio" Tzimisce, provando al tempo stesso a stringere un'alleanza con i Lasombra locali in modo da spodestare i Ventrue presenti a Costantinopoli che probabilmente manovrano l'Imperatore Baldovino II.

Dopo aver consultato la malkavian Isabella, scopre che il suo Sire è probabilmente legato al suo passato a Genova, e forse ha messo gli occhi su di lui l'anno prima durante la Battaglia dell'Isola del Giglio a cui ha preso parte agli ordini del capitano Giacobo Malocello. 

## Ritratti

anche questi fatti da un'[IA](https://playgroundai.com) utilizzando il retroanime filter perché boh, mi andava di provarlo!

### Rabirio

Protagonista della cronaca: da mortale è stato medico di bordo sulle navi mercantili di Genova, prima di divenire un neonato Tzimisce.

![rabirio](/img/rabirio/rabirio.png)

### Ludovico

Il mentore di Rabirio, uno Tzimisce nato a Costantinopoli attorno all'anno 1000.

![ludovico](/img/rabirio/ludovico.png)

### Marco

Carovaniere genovese che in gioventù si è trasferito a Costantinopoli. Diventerà amico e primo ghoul di Rabirio.

![marco](/img/rabirio/marco.png)

### Radu Bistrița

Probabilmente il più potente esponente del clan Tzimisce a Costantinopoli.

![radu](/img/rabirio/radu.png)

### Lucius

Lasombra della "Corte delle Ombre". È il contatto di Rabirio con il clan, ed è legato alla politica di Costantinopoli

![lucius](/img/rabirio/lucius.png)

### Gabriele

Misterioso eremita del Monte Athos. Dietro consiglio di Ludovico, Rabirio lo incontra e stringe amicizia con lui scoprendo molto sulla sua nuova condizione di vampiro (sebbene non sappia se Gabriele sia effettivamente un cainita, nonostante Auspex!)

![gabriele](/img/rabirio/gabriele.png)

### Isabella 

Veggente del Clan Malkavian, legge le carte a Rabirio per aiutarlo a trovare il suo Sire.

Parla per enigmi, ma la follia tipica del suo clan non sembra essere troppo manifesta in lei.

![isabella](/img/rabirio/isabella.png)

## Commento

Per ora, mi sto trovando davvero bene!

Ovviamente ci sono diversi limiti, ma conoscendo l'ambientazione a dovere e avendo fatto io stesso il master per un po' riesco a compensarli...siccome l'IA offre diversi spunti (spesso sorprendenti) ma talvolta tende ad esitare nel prendere vere e proprie "decisioni", mi riservo il diritto di utilizzare qualche forma di oracolo per il futuro, tanto per "arrivare al dunque" in certe occasioni.
