---
title: "Disco del Mese - Febbraio 2026"
subtitle: "Hällas - Panorama"
sommario: "Questo mese mi sono dato prevalentemente a riascolti di classici e sono rimasto completamente galvanizzato da un singolo disco, quindi per una volta è inutile perdersi in listoni"
immagine: https://f4.bcbits.com/img/a2490219623_16.jpg
date: 2026-02-20
lang: it-IT
---

[_**Gennaio 2026**_](/posts/ita/2026-01-disco-del-mese)

Questo mese mi sono dato prevalentemente a riascolti di classici e sono rimasto completamente galvanizzato da un singolo disco, quindi per una volta è inutile perdersi in listoni:

Dopo aver ascoltato _Above the Continuum_, suite di 21 minuti con cui questi svedesi mattissimi aprono _Panorama_, ho scritto a Efi e Zel questo: 

> sto quasi finendo la prima canzone, è troppo, troppo tutto 
> mi sbilancio già se dico che è la canzone dell'anno?
>
> Ma sì sbilanciamoci: 
>
> ci sono i Genesis di Peter Gabriel, i Rush, Nobuo Uematsu, il prog italiano settantiano, i Manilla Road boh, Ennio Morricone!

dopo qualche ascolto in più, prima ancora di aver ascoltato il resto del disco, _mi sono comprato il vinile._

Ogni tanto da queste parti ho descritto i miei conflitti morali nel parlare di band giovani che cosplayano gruppi anni '70-'80, ma beeeeh...

Il discorso vale certamente anche per gli Hällas, inutile dirlo, ma tra ispirazione e produzione loro mi sembrano avere qualcosa di diverso, autentico e fresco e in qualche modo un suono _moderno_ pur completamente immerso nel passato.

Ma poi le melodie che sanno trovare?

Se non vi viene da canticchiare _Face of an Angel_ siete parte dei problemi che attanagliano questo mondo, che oramai è marcio [(cit.)](https://excelsaga.fandom.com/wiki/Il_Palazzo).

E quindi questo mese, dove pure sono usciti e usciranno un sacco di dischi meritevoli (che nel caso recuperiamo a marzo, vediamo) eccezionalmente si parla di un singolo, unico _disco_ del mese.

> Che è uscito a Gennaio!

Vabbè però il 30, silenzio!

Superfluo dire che abbiamo già il candidato perfetto per il disco dell'anno eh?