---
title: "Cose che mi sono piaciute nel 2023"
subtitle: "Un bilancio su alcune delle cose che mi sono piaciute di più nel 2023"
sommario: "Un bilancio su alcune delle cose che mi sono piaciute di più nel 2023"
immagine: https://static.vecteezy.com/system/resources/previews/006/793/014/original/elegant-happy-new-year-2023-design-background-twenty-twenty-three-design-suitable-for-greeting-card-poster-and-banner-free-vector.jpg
lang: it-IT
date: 2023-11-30
---

_[post del 2022](/posts/ita/2022)_ 

Terza edizione, un po' in anticipo così evito di scordarmi qualcosa (sperando che a dicembre non esca qualcosa di megagalattico - nel caso mi riservo il diritto di aggiornare il post)

Quest'anno [come ho già scritto](/posts/ita/un-anno-segreto) è stato decisamente _mastodontico_ e vorrei ringraziare per tutti i consigli che ho ricevuto, specialmente animati - [qui](https://livellosegreto.it/@xabacadabra/110838304693738110) ne trovare parecchi - consiglio anche l'hashtag **#cartoneSegreto** per nuovi aggiornamenti!

## Film del 2023

_Barbie_ [come dicevo](/posts/ita/barbie-film-2023) mi è piaciuto un sacco e sarei quasi tentato di nominarlo film dell'anno come risposta a tutte le polemiche machiste che ha generato.

Ma obbiettivamente _l'altra metà del meme_, ovvero _Oppenheimer_, è stato uno dei miei film preferiti degli ultimi 10 anni, quindi la medaglia d'oro per me se la porta a casa Nolan.

Se non ne ho scritto da queste parti, è perché bene o male ho già detto tutto [qui](https://livellosegreto.it/@xabacadabra/111326133318843837).

di sicuro non è un film per tutti e ci può stare, ma personalmente ha toccato tutte le corde giuste.

## Film d'animazione del 2023

Molto facile: quest'anno sono imbizzarrito coi cartoni animati, vedendone una marea (un sacco extra-anno veramente stupendi), ma del 2023 mi viene in mente un unico nome su tutti: 

_Nimona_ è un film d'animazione stupendo per tema, trama, stile e produzione.

Penso che l'unico con cui potrebbe giocarsela (ma che devo ancora vedere) è l'ultimo di Miyazaki, ma vabbè diciamo che lì non mi aspetto niente di meno che una meraviglia nel tipico stile Ghibli...diciamo che con _Nimona_ voglio premiare qualcosa di veramente nuovo e diverso nel settore.

Sono rimasto abbastanza deluso dal film di _Super Mario_ e, a causa dello stile d'animazione troppo sparaflashante per i miei occhi, non ho ancora visto _Spiderman_ (che mi dicono bellissimo quindi nel caso armatevi e partite, io vi seguo dopo).

Extra-anno come detto ho visto e rivisto una marea di cartoni meravigliosi, ma segnalo in particolare _Yoru wa mijikashi aruke yo otome (The Night Is Short, Walk on Girl)_ che mi è rimasto particolarmente impresso - grazie [caosorganizzato](https://livellosegreto.it/@caosorganizzato)!

## Serie del 2023

Non ho visto molte serie uscite quest'anno ma quella che mi ha coinvolto, sconvolto e segnato di più è certamente _Beef_ che vince senza problemi (grazie a Laila per avermela consigliata!) 

Quest'anno mi sono anche recuperato tutta _Ted Lasso_ che è stupenda, ma l'ultima stagione mi ha lasciato un poì così (comunque la consiglio volentieri).

Ci sarebbe anche il live action di _One Piece_ che [ho adorato](/posts/ita/one-piece-netflix), ma lì direi che il merito è sempre del solito zampino di quel geniaccio di Oda, ergo _Beef_ può starsene tranquilla su in vetta. 

## Serie animata del 2023

Qui sono stato molto indeciso tra _Scott Pilgrim Takes Off_ (se ne parlava [qui](/posts/ita/scott-pilgrim)) e quella che alla fine per me ne esce vincitrice: 

_Blue Eye Samurai_ l'ho vista con qualche remora e poche aspettative, ma alla fine l'ho divorata. E oh, le storie di vendetta e i rimandi a Kurosawa alla fine mi rendono una preda facile.

PS: chi cura le produzioni d'animazione su Netflix merita un aumento, specie se si confronta con chi sta nel cinematografico con attori in carne ed ossa.

## Gioco del 2023

Anno ricchissimo dal punto di vista videoludico, ma alla fine sarò banale: 

vince _Baldur's Gate III_ (che devo ancora finire, shhh) perché, sebbene dal lato narrativo non mi entusiasmi, a livello di gameplay è il GDR occidentale più bello che ho visto dai tempi di _Vampire Bloodlines_, nonché la miglior incarnazione videoludica di D&D esistente.

Ora servirebbe solo un sistema di mod stile _Neverwinter Nights_...(un uomo può sognare, lasciatemi stare).

Menzioni di merito tutte nintendare: 

- _Super Mario Wonder_: forse il level design e l'estetica più pazzesca in un platform da ere a questa parte
- _The Legend of Zelda: Tears of the Kingdom_: bellissimo, ma il mio cuore è ancora troppo dalle parti di _Breath of the Wild_ per poterlo apprezzare a dovere

Extra anno ringrazio un sacco [Nikole](https://livellosegreto.it/@nikole) per avermi consigliato _Dragon Quest XI_ che mi ha portato via un sacco di ore bellissime!

## Disco del 2023

Per fortuna il buon [Last.fm](https://www.last.fm/it/user/XabaCadabra) mi aiuta sempre:

_Foregone_ dei cari vecchi In Flames (che ho visto assieme ai Nightwish lo scorso giugno) mi è piaciuto davvero un botto, sebbene non sia nulla di troppo trascendentale nella loro discografia.

Menzione di merito ai soliti Depeche Mode con il bellissimo _Memento Mori_ e alla remastered di _Fallen_ degli Evanescense che ha diverse chicche e una produzione di tutto rispetto.

Bonus track: _Trial by FIRAAAAAAAAAAAAAAA_ dei soliti, intramontabili Judas Priest!

## Libro del 2023

Eh, quest'anno S.V.: 

ho letto meno del solito (mannaggia a me) e nessuna nuova uscita.

Per l'anno prossimo recupero, promesso!

Comunque, per non lasciarvi a bocca asciutta, segnalo la mia lettura preferita dell'anno che, ehm, è uscita giusto un _pochino_ prima del 2023: 

_La strana vita di Ivan Osokin_ di P.D. Ouspensky.

lo so, lo so: romanzo russo del 1915, ma fidatevi e leggetelo! 

## Fumetto del 2023

Anche qui sono un po' carente: ho recuperato più che altro roba vecchia e proseguito le 2-3 serie di manga a cui sto appresso (_One Piece_, _Boku no hero Academia_, _Chainsaw Man_...) ma alla fine un nome è saltato fuori: 

_Goodbye, Eri_ di Tatsuki Fujimoto (autore del già citato _Chainsaw Man_) mi è piaciuto tantissimo: breve manga autoconclusivo (un volume), mostra quanto lo stile di Fujimoto risulti _romanticamente disturbante_.

<mastodon-comments host="livellosegreto.it" user="xabacadabra" tootId="111499626439456122"></mastodon-comments>
