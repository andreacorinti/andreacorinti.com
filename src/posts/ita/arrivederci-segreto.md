---
title: "Arrivederci Segreto"
subtitle: "ci vediamo nel fediverso"
sommario: "arrivederci perché una migrazione non significa un addio e il grosso dei miei contatti nel fediverso fa parte di Livello Segreto, che dal 2022 è stata senza dubbio la mia istanza preferita (spoiler: tutto sommato lo è ancora)."
immagine: https://scarletboulevard.com/wp-content/uploads/2019/04/laurel-and-hardy-laurel-and-hardy-30795541-1024-768.jpg
date: 2025-06-15
lang: it-IT
---

Partiamo con le buone notizie: 

_arrivederci_ perché una migrazione non significa un addio e il grosso dei miei contatti nel fediverso fa parte di Livello Segreto, che dal 2022 è stata senza dubbio la mia istanza preferita (spoiler: tutto sommato lo è ancora).

Negli ultimi 6 mesi nel mio piccolo ho anche contribuito a moderarla (ma in realtà non ho fatto niente di che, salvo mediare qualche discussione tesa) e se ho potuto contribuire in qualcosa ne sono davvero felice.

### E allora perché te ne vai?

Ho una proverbiale goccia che ha fatto traboccare il vaso (ne parliamo tra qualche paragrafo), ma in realtà è un discorso che nell'ultimo periodo è saltato ciclcamente fuori, specie considerando la disastrosa situazione che il mondo sta attraversando (eh, tempi grami) sommata al solito fatto:

**LS oramai è un'istanza generalista.**

E attenzione: 

**non è che su Livello Segreto io volessi vedere _solo_ post di videogiochi, fumetti o altro eh, ma avere un tema fondante o un senso comunitario (senza arrivare ai soliti forum) incentrato su quello, un po' sì.**

Nei fatti, temo che ogni istanza particolarmente attiva tenda inevitabilmente al generalismo, quindi bisogna mettersi l'anima in pace (anche perché non è mica detto che debba essere una cosa necessariamente brutta): 

personalmente trovo che così si perda un po' il senso del concetto delle istanze, fatta esclusione per un aspetto fondamentale: 

### La moderazione 

Ecco, confesso che io in questo forse sono un pelo troppo manicheo.

Intanto, diciamo che se c'è una regola vorrei fosse fatta sempre rispettare, pur con i dovuti distinguo (famoso discorso CW, rimando [qui](https://www.andreacorinti.com/posts/ita/cw/) per i dettagli), ma credo pure che certi fuochi serva spegnerli sul nascere:

parliamoci chiaro: 

se qualcuno in questo periodo scherza sul bombardare una città israeliana sfruttando biecamente estetica e slogan del mondo LGBTQ+ per me mica è l'alfiere del black humor, è uno stronzo speculare al fascio col mattone nel nick di twitteriana memoria.

Perché certo, lo Stato d'Israele sta facendo qualcosa di mostruoso e _certo_, un numero spropositato di israeliani è sionista, e _ok_, è utopistico sperare in soluzioni pacifiche. 

Ma se a Tel Aviv ci fosse anche solo _una persona_ che 'sta situazione l'ha combattuta, o comunque non se l'è certo cercata, io a scherzarci sopra mi ci sentirei una merda, soprattutto se non si è esattamente dei François Cavanna.

Poi viva la libertà eh, ma se si sente proprio l'impellente bisogno di manifestare 'sto popò di pensieri in un piccolo social abitato da un migliaio di nerd io non posso fare altro che chiedermi il _perché_.

E oh, alla fine la risposta che mi sono dato è che forse il problema sono io e la cosa migliore da fare era alzare i tacchi.

### Più a freddo

Lasciando perdere il caso specifico (rapportabile anche ad altri), penso che Livello Segreto sia stato un ambiente stupendo che col tempo è un po' decaduto.

Posto che oh, chi lo modera fa quel che può nei limiti delle possibilità offerte dalla vita, e che [@Ed](https://livellosegreto.it/@ed) è fantastico e [questo suo post bellissimo.](https://cantina.ragnate.la/cimare-per-rifiorire/)

Senza nulla togliere alle altre persone dietro al progetto LS, credo fermamente che l'istanza riprenderà a fiorire solo e quando potrà tornare attivo come suo solito: la mia sensazione è che senza di lui vengano meno il grosso dei cavalli che spingono il motore dell'istanza ❤️

### Mastodon.social 

E quindi, fermo restando le mie remore e tutta la mia storia fediversica, perché di tutte le istanze vado a finire proprio in quel conclamato disastro che risponde al nome di mastodon.social ?

È presto detto: 

1. avevo già l'account pronto (il mio primo passo nel fediverso in realtà, creato nel 2020)
2. riprendendo quanto scritto sopra sulle istanze, con l'arrivo su .social la local per me non esiste definitivamente più. 
3. ciò significa che vivrò nella Home, ma un piccolo gruppo di gente da seguire oramai ce l'ho, e per il resto ci sono gli hashtag

poi in realtà si vedrà eh, mastodon.social è un twitter dei poveri quindi non è che conto di metterci radici, ma al momento non vedo nulla all'orizzonte che giustifichi il "senso d'appartenza" ad una specifica istanza.

### Conclusioni

Questo è quanto, auguro tutto il meglio a Livello Segreto e al fediverso in generale!

