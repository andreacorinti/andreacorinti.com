---
title: "Disco del Mese - Gennaio 2024"
subtitle: "Sgàile - Traverse The Bealach"
sommario: "Inauguro oggi una piccola rubrica musicale per due motivi: tenere traccia dei nuovi dischi che incrocio durante l'anno per tenermi pronto al riepilogone...."
immagine: https://f4.bcbits.com/img/a3952051954_16.jpg
date: 2024-01-23
lang: it-IT
---

Inauguro oggi una piccola rubrica musicale per due motivi: 

* tenere traccia dei nuovi dischi che incrocio durante l'anno per tenermi pronto al riepilogone ([vedi quello del 2023](/posts/ita/2023))

* era davvero tanto che da queste parti non parlavo un po' di musica!

Nello specifico, visto che sono il primo costantemente alla ricerca di roba del genere, credo che **tratterò principalmente le nicchie della scena metal & rock per diffondere musica di cui tendenzialmente si parla poco.**

Perché sì, come diceva un certo Frank _parlare di musica è come ballare di architettura_, ma farlo puoi aiutare a far conoscere almeno un pochino delle belle realtà artistiche non proprio facili da recuperare tra algoritmi e circuiti radiofonici.

<small>PS: sì lo so, Gennaio non è ancora finito ma dubito che in una settimana avrò modo di ascoltare nuove uscite</small>

## Sgàile - Traverse The Bealach

<iframe style="border: 0; width: 300px; height: 687px;" src="https://bandcamp.com/EmbeddedPlayer/album=1617640734/size=large/bgcol=ffffff/linkcol=0687f5/transparent=true/" seamless><a href="https://sgaile.bandcamp.com/album/traverse-the-bealach-2">Traverse The Bealach by Sgàile</a></iframe>

Cominciamo con Sgàile, ovvero la classica prog one-man-band dietro cui si cela l'artista scozzese **Tony Dunn** (che potreste già conoscere come bassista e cantante dei **Cnoc An Tursa**). 

E _Traverse The Bealach_, uscito lo scorso 19 Gennaio beh...per chi vi scrive, **è semplicemente un disco fantastico.**

Potremmo definirlo un concept ablum dedicato al folklore di Scozia molto in linea con il sound dell'analogo progetto francese **Alcest** (Neige) ma forse con ancora più spiccate soluzioni melodiche: 

pur non essendo un disco di _metallo pesante_, chi ascolta il Black Metal più morbido secondo me troverà più di qualche rimando ad armonie e suoni tipici del genere (personalmente ho ripensato al meraviglioso _The Palms Of Sorrowed Kings_ degli Obsequiae) ma con cantato pulito e niente growl o scream. 

### Credits e recensione

Ho scoperto disco & progetto tramite uno dei pochi siti di recensioni musicali che di tanto in tanto leggo volentieri: [Angry Metal Guy](https://www.angrymetalguy.com/sgaile-traverse-the-bealach-review/) 

anche per questo, specifico che in questa rubrica mi limiterò a segnalare cose che mi piacciono, dubito mi darò pena di scrivere recensioni vere e proprie (specie se ne esistono già e le apprezzo!)

## Bonus Tracks

Qualche menzione di merito per gli altri ascolti di gennaio:

### Subsonica - Realtà Aumentata

Carino, ma onestamente mi aspettavo un po' di più (_Cani Umani_ molto bella però)

### Saxon – Hell, Fire and Damnation

Come un po' tutti i metallari sono affezionato ai Saxon e il disco è solido, ma onestamente non mi è rimasto in testa nulla e mi sono concesso solo un paio di ascolti distratti. 

### Metalite – Expedition One

Ah, il pop power metal scandinavo! _Catchy_ e _cheesy_ come direbbero gli anglofoni, però avendo ascoltato tanto i Beast in Black mi ci sono trovato bene, anche perché curiosamente pure loro qualche anno fa hanno rilasciato un disco a tema cyberpunk (_Dark Connection_). 

Non impazzisco per i Metalite, però il disco è un buon sottofondo ottantiano e hanno fatto una canzone che si chiama _CtrlAltDel_, quindi mi sento obbligato a citarli.

### Angra - Cycles of Pain

Ok qui ho barato perché in realtà è uscito lo scorso inverno, però lo segnalo a tutti i paueroni all'ascolto giusto per dirvi che è molto carino.

E _Vida Seca_ (con Lenine) un interessantissimo esperimento di..._prog folk brasiliano_? Boh, a me è piaciuta un botto e mi ha messo voglia di rigiocare a _Grandia 2_.