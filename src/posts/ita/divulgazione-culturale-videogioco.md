---
title: "Divulgazione Culturale del Videogioco"
subtitle: "Videogiochi, arte, cultura e potenziale formativo"
sommario: "Che il Videogioco sia ascrivibile o meno allo stato di Arte è sempre stato un dibattito in cui non me la sono mai sentita di prendere una posizione netta, forse anche per il concetto abbastanza vago che si ha di Arte e Artista"
immagine: https://raw.githubusercontent.com/Xabacadabra/Xabacadabra.github.io/master/images/divulgazionevideogioco.jpg
date: 2013-03-18
lang: it-IT
---


## Prefazione: Videogioco e Arte

### Lo è? Non lo è? Lo diventerà?

Che il Videogioco sia ascrivibile o meno allo stato di Arte è sempre stato un dibattito in cui non me la sono mai sentita di prendere una posizione netta, forse anche per il concetto abbastanza vago che si ha di _Arte_ e _Artista_  
  
Intendiamoci, so benissimo che molti videogiochi sono dei veri e propri "_contenitori_" di eccellenze nella narrativa, nella musica e nelle arti visuali....il punto è che ciò che **definisce il gioco**, nella sua interezza (da _Pro Evolution Soccer_ a _Final Fantasy_, passando per _Super Mario_ ) è **l'elemento ludico**, vale a dire **l'atto di giocare** di per se.

<figure>
	<img src="https://4.bp.blogspot.com/-VGmK5map4vg/UMO-vXA8JGI/AAAAAAAAA_Y/7avQuwJ0Vt8/s1600/videogamesart.jpg" alt="marihol">
	<figcaption>Itsa me, Marihol !</figcaption>
</figure>

Ecco, partiamo da qui: 

## Giocare è un'arte ? 

Mi viene subito in mente un parallelo: in diverse lingue (tra cui l'inglese) _giocare_ e _suonare_ vengono identificati con lo stesso termine.  
  
La Musica è senza dubbio Arte, non si discute: **ma l'atto di suonare, di _produrla_ lo è** ?  
  
**Suonare e ascoltare sono due cose meravigliose ma estremamente diverse tra loro**, con livelli di concentrazione, impegno e coinvolgimento richiesti in modo e quantità molto diversi...

Giocando noi non stiamo all'effettivo producendo un videogame, certo, ma ci ritroviamo comunque ad interagire con lui in modo _attivo_ e non _passivo_ come accadrebbe ad esempio guardando un film o ascoltando una canzone...  
  
Ma ok, mi fermo che sto divagando troppo: state calmi, non lanciatemi quelle pietre !  

## Cultura, Industria, Infanzia

### Le sottovalutate potenzialità di un videogame

Già parlai di come, in Italia, l'industria videoludica sia pressapoco evanescente, ma penso sia il caso di riproporre alcune osservazioni di massima:
  
Per farla breve, **i Videogiochi danno da mangiare**, pure tanto considerando che si parla di un'industria estremamente attiva. 
  
Ciò che probabilmente ha minore enfatizzazione, anche nei paesi capitalisti dove la maggior parte dei videogiochi viene prodotta (Stati Uniti e Giappone) è la possibilità del videogioco di farsi valere **anche in ambito accademico.**   
  
Ora, quell'"accademico" pigliatelo con le pinze, **non sto dicendo che i medici dovrebbero laurearsi con _Trauma  Center_** (anche se oh, [forse ad alcuni farsi na partita male non farebbe)](https://www.ilsecoloxix.it/p/italia/2013/02/23/APJ9POpE-stomaco_medici_indagati.shtml), sto pensando più che altro ad un _Civilization_, per fare un esempio classico:  
  
la celeberrima serie di **Sid Meier** ha infatti offerto negli anni un videogioco strategicamente divertente tanto quanto **congenitamente colto:** 

la **Civilopedia**, oltre a dare fondamentali nozioni strettamente giocose, di fatto è anche per molti versi un un piccolo compendio storico.

Ovviamente non dico che _Civilization_, piuttosto che _Age of Empire_ o i _Total War_ di turno possano integrarsi con delle vere e proprie lezioni, anche perché **non sono certamente nati con questo scopo in mente.**  
  
Ma il punto è: **se così fosse stato** ?  
  
Se la divulgazione, come l'avrebbe intesa un **Asimov** (leggetevi _Il vagabondo delle scienze_ se ne avete occasione) fosse assemblata ad una struttura pensata _ANCHE_ per divertire ?  

<figure>
	<img src="https://cdn0.vox-cdn.com/uploads/chorus_asset/file/2534690/uncharted_4_drake_smile.0.jpg" alt="Nathan Drake">
	<figcaption>Ok alunni, dite buon giorno al Professor Drake, che oggi ci parlerà di Shambala</figcaption>
</figure>

Ricordiamoci che i videogiochi nascono, fondamentalmente, come prodotti dedicati **all'infanzia** (spesso vengono ancora relegati _solo_ a questo, ma è un altro discorso) e che quindi hanno parte integrante in quella che è **l'età dell'apprendimento**  

Impararsi la Seconda Guerra Mondiale integrando ai libri i primi due _Call Of Duty_ ? 

Improbabile, ma divertente da immaginare !

<figure>
	<img src="https://www.tombraiders.net/stella/images/savegame/sg_karate.jpg
" alt="Lara Croft">
	<figcaption>"DRAKE ?! INSEGNARE ?!? NON SE QUALCOSA IN PROPOSITO DA DIRE IO HO !"</figcaption>
</figure>

Probabilmente in molti si ritroveranno a storcere il naso borbottando _storicamente accurato_ qua e la, ma vorrei fare una piccola osservazione: 
  
Spesso anche i libri **non risultano affatto** storicamente accurati, e **le pagine restano sempre quelle fintanto che qualcuno non si prende la briga di stamparne una nuova edizione.**  
  
Se invece questo ipotetico videogioco avesse un approccio _wikipediano_, per dirne una, potrebbe vantare **correzioni dinamiche**, esattamente come già accade per i _bug_ squisitamente ludici corretti con le varie _patch_ di turno  

## Conclusioni

<figure>
	<img src="https://www.otakufreaks.com/wp-content/uploads/2013/02/indiana-jones-lara-croft-nathan-drake.jpg" alt="Lara Croft Nathan Drake Indiana Jones">
</figure>

Insomma, il **Cinema** un suo (fin troppo piccolo) spazio a scuola lo ha trovato, ergo non vedo perché non dovrebbe trovarselo anche il videogioco, che potenzialmente come detto offre un approccio più universale e che potrebbe anche integrarsi al meglio con il concetto di **studio protratto nel tempo**  
  
Magari un giorno ci ritroveremmo con dei ragazzi più acculturati, meno annoiati e più partecipi, chi lo sa.