---
title: "Quanti italiani ci sono su Mastodon?"
subtitle: Commento al sondaggio
sommario: "Prima di tutto vorrei ringraziare moltissimo le più di 2000 persone che hanno partecipato al mio sondaggio..."
immagine: /img/mastodon-it.jpg
date: 2022-11-23
lang: it-IT
---

<iframe src="https://mastodon.uno/@xabacadabra/109352854418762707/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://mastodon.uno/embed.js" async="async"></script>

Prima di tutto vorrei ringraziare moltissimo **le più di 2000 persone** che hanno partecipato al mio sondaggio: è un campione decisamente superiore a quello che mi sarei aspettato!

Durante la settimana in cui è stato possibile votare, **l'istanza di mastodon.uno ha raggiunto e ampiamente superato i 50.000 utenti** quindi è un campione approssimativo ma credo abbastanza veritiero, specie se raffrontato con i numeri internazionali (ci torniamo tra qualche paragrafo).

Ovviamente, mi auguro abbia intercettato anche molti utenti delle istanze **livellosegreto**, **sociale.network** eccetera:

specifico inoltre **che il sondaggio era aperto a tutta l'utenza italofona**, quindi sono stato felicissimo di trovarci dentro anche utenti non italiani che però masticano la nostra lingua (questo mi tocca molto anche dal punto di vista professionale).

## Le fasce d'età 

A prima vista potrebbero sembrare campate in aria, ma mi sono basato sulle [generazioni culturali](https://it.wikipedia.org/wiki/Template:Generazioni_culturali) ormai arcinote a tutti:

<a title="Cmglee, CC BY-SA 4.0 &lt;https://creativecommons.org/licenses/by-sa/4.0&gt;, via Wikimedia Commons" href="https://commons.wikimedia.org/wiki/File:Generation_timeline.svg"><img width="512" alt="Generation timeline" src="https://upload.wikimedia.org/wikipedia/commons/thumb/3/3e/Generation_timeline.svg/512px-Generation_timeline.svg.png"></a>

## Gli esiti italici

Confesso che mi sarei aspettato percentuali invertite tra **Generazione X (42-57)** e **Millennial (26-41)**.

Considerando che la stragrande maggioranza degli utenti di Mastodon proviene da Twitter, credo che questo dato ci dica parecchio anche riguardo l'età media dell'utenza del social network acquistato da Elon Musk: 

d'altronde, va anche detto che **Twitter ha i suoi bei 16 anni** (che in termini internettiani significano svariate epoche storiche) e che in Italia la sua diffusione è strettamente legata alla TV, non certo un mezzo che parla ai giovani.

## Il confronto internazionale

Per il sondaggio mi sono ispirato a quello di mcneely, che inglobava tutto il fediverso nel complesso e ovviamente vantava un campione più ampio: 

<iframe src="https://social.librem.one/@mcneely/109338225935485076/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe>

interessantemente, le percentuali coincidono e anzi, abbiamo un vantaggio ancora più netto dei Gen X (che d'altronde nei paesi anglofoni sono praticamente dei nativi digitali o quasi).

## Considerazioni 

Avere una percentuale tanto ampia di un'utenza matura è bello e garantisce un dibattito per forza di cose più maturo e profondo di quello che si può trovare altrove, però credo sia un dato abbastanza preoccupante e che dovrebbe portare ad un'ampia riflessione all'interno del Fediverso: 

dopotutto, **sono i giovani che fanno le rivoluzioni**, ed è un po' triste che una generazione tanto impegnata e meritevole come quella del _Fridays for future_ sia la stessa che orbita praticamente solo nelle lande di Meta o TikTok.

A proposito di TikTok, consiglio la visione di questo video molto interessante:

<iframe src="https://mastodon.uno/@effemme89/109354924854917021/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://mastodon.uno/embed.js" async="async"></script>

in semplicistici soldoni, sembrerebbe che i cinesi vogliano consapevolmente "rimbambire" i giovani occidentali mantenendo sotto controllo i propri virgulti.

Ovviamente la realtà è più complessa di così, e non biasimo certo i ragazzini da subito abituati alla comunicazione web perpetrata tramite video e immagini: 

molti di loro hanno praticamente la stessa età di Twitter, sono cresciuti con Instagram e quindi interpretare un modo diverso (e più arcaico) d'intendere la rete viene probabilmente percepito come lento e noioso...e ci sta:

non è certo colpa loro se la soglia d'attenzione si è vertiginosamente abbassata nel corso degli anni, ma semmai della società che non ha fatto altro che sovrastimolarli sin dalla più tenera età.

## Euro Mastodon

[Come già ho avuto modo di scrivere](https://mastodon.uno/@xabacadabra/109302618031710218), **Mastodon è il primo social europeo** ed è OpenSource, privo di algoritmi dalla dubbia natura e interessi commerciali: una sua diffusione potrebbe aiutare molto a tutti livelli, e [l'UE come istituzione se ne è accorta](https://social.network.europa.eu/@EDPS).

Si spera questo valga anche per i singoli paesi e, soprattutto, che il Fediverso trovi il modo di coinvolgere anche l'utenza più giovane.