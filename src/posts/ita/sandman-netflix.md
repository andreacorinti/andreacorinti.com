---
title: "Sandman Netflix - chissà se lo guarderò"
subtitle: La paura è tanta
sommario: "Non ho ancora visto la serie e non so se lo farò, ma visto che alcuni amici che conoscono il mio fanatismo mi hanno chiesto opinioni butto qui un paio di parole."
immagine: https://wegotthiscovered.com/wp-content/uploads/2021/09/FAJaYOjUcA0T2dR.jpg
date: 2022-08-05
lang: it-IT
---

Non ho ancora visto la serie e non so se lo farò, ma visto che alcuni amici che conoscono il mio fanatismo mi hanno chiesto opinioni butto qui un paio di parole.

Allora: non sono bravo con le classifiche, ma Sandman è il mio fumetto preferito (se la gioca con Berserk, Slam Dunk, qualche Dylan Dog e storie di Alan Moore), ritengo Neil Gaiman un autore straordinario e sono innamorato di Death come l'ultimo dei vostri amichevoli Thanos di quartiere.

Per dire, nei miei vecchi blog quest'immagine: 

![sandman-death](https://i.pinimg.com/736x/78/36/63/7836635e7804415331c080c5c645ed4e.jpg)

saltava sempre fuori in banner e cose così.

![xabacadabra](https://4.bp.blogspot.com/-Iy1vUxXQciI/Vo7uLt8lMFI/AAAAAAAANpY/YnRVYdluou0/s1600-r/provalogo2.jpg)

## Prime impressioni

Dai trailer, la serie sembra fatta bene e riprendere a dovere lo spirito del fumetto, quindi a pelle credo che guardarsela possa essere un ottimo modo di conoscerlo e poi andarselo a leggere.

Ma, se come me amate già il fumetto, forse è il caso di prenderla un po' con le pinze.

## Ragioni per cui ho paura

_American Gods_ è un libro straordinario che ho letto in due sere, della serie tv non sono riuscito a superare i primi due-tre episodi. E per quello che ho visto, è tutto molto fedele al romanzo eh!

Stessa cosa con _Buona Apocalisse a tutti! - Good Omens_: libro di cui mi sono innamorato, serie in cui ho perso interesse dopo 5 minuti scarsi.

Non so bene perché, ma c'è qualche magia strana nel modo di scrivere di Gaiman che fatico a trovare nelle opere tratte dai suoi lavori. Anche _Stardust_, che per me resta un film molto carino, non mi ha dato la stessa magia del romanzo (che resta una delle opere minori dello scrittore britannico).

## Tempi

Sandman fumetto è nato nel 1988 e finito nel 1996, ed è la quintessenza dello spirito del periodo: per certi versi un discorso simile a quello che facevo per [_Il Corvo_](https://www.andreacorinti.com/posts/ita/il-corvo/), sono portatori sani di un'estetica e logiche che sono assolutamente figlie dei loro anni, e anche per questo immortali.

## La vedrò?

Credo che aspetterò qualche settimana e poi farò un tentativo per pura curiosità, ma non sono ancora del tutto convinto.