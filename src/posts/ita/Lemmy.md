---
title: "Lemmy"
subtitle: Nice guy after all
sommario: "Non è facile. Continuo a scrivere frasi su frasi solo per poi massacrare il tasto backspace e cancellarle."
date: 2015-12-29
immagine: https://raw.githubusercontent.com/Xabacadabra/Xabacadabra.github.io/master/images/lemmy.jpg
lang: it-IT
---

Non è facile.

Continuo a scrivere frasi su frasi solo per poi massacrare il tasto backspace e cancellarle.

E dire che io in linea teorica non dovrei postare quaggiù almeno per un mesetto o due... (è ancora tutto sottosopra e work in progress)

è che...

beh, **è che è morto Lemmy.**

<iframe width="560" height="315" src="https://www.youtube.com/embed/gFo0-Zb_p_8" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Sembra quasi una bestemmia articolare una frase del genere.

_è morto Lemmy_

Un autentico controsenso.

Perché sì, **Ian Fraser Kilmister** era un uomo di settant'anni che aveva appena fatto in tempo a compiere la cifra tonda, giusto cinque giorni fa...

Perché, a voler essere obbiettivi, logica e buon senso non sapevano spiegarsi come un uomo dalla vita vissuta così _intensamente_ (per usare un eufemismo) fosse riuscito a campare tanto a lungo.

Tutto comprensibile e preventivabile, quindi.

<iframe width="420" height="315" src="https://www.youtube.com/embed/I7S0VKsopLw" frameborder="0" allowfullscreen></iframe>

Il fatto è che i piccoli adolescenti metallari, quelli ribelli e un po' infantili che in tantissimi continuiamo a portaci appresso in qualche angolo più o meno remoto del subconscio, 'sta cosa non la concepiscono per principio.

_è come fosse morto un supereroe_

è stata la prima cosa a cui ho pensato.

Come se avessero portato via per sempre Batman o Kenshiro.

E quel piccolo metallaro lì c'ha giusto un groppo in gola, un po' come Lemmy quando canta.

Cioè, _quando cantava._

<iframe width="420" height="315" src="https://www.youtube.com/embed/XRIWfCDpSWc" frameborder="0" allowfullscreen></iframe>
