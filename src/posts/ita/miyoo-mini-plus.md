---
title: "Miyoo Mini Plus"
subtitle: "Resoconto dopo una settimana"
sommario: "Siccome sono in Italia, a inzio febbraio ho avuto un attacco di nostalgia e recuperato il mio vetusto, impolverato e scassatissimo (ma più o meno funzionante) Game Boy..."
immagine: "/img/miyoo-mini-plus-cover.jpg"
date: 2025-02-24
lang: it-IT
---

Siccome sono in Italia, a inzio febbraio ho avuto un attacco di nostalgia e recuperato il mio vetusto, impolverato e scassatissimo (ma più o meno funzionante) Game Boy Color.

Bene, avete presente la scimmia di 2001: Odissea nello Spazio?

![scimmia di Kubrick](https://i1.wp.com/badbooksgoodtimes.com/wp-content/uploads/2017/03/2001-monkey-gif.gif)

### Steam Deck 

Il prossimo Ottobre la mia Steam Deck[^deck] compirà tre anni e il pensiero mi sconvolge.

Mi sembra di averla presa ieri, eppure ci ho macinato parecchi titoli:

_Zelda: Breath of Wild, The Last Story, Metaphor: ReFantazio, Final Fantasy XII, Baldur's Gate 3, Vampire Survivors_...

Non ho fatto la conta delle ore, ma sono una discreta marea. 

Anche perché, da quando l'ho presa, **è stata la mia unica e sola macchina da gioco.**

Ho disinstallato steam e ogni emulatore dal laptop che uso per lavorare (e scrivere post come questo) dedicando tutto il mio amore ludico alla splendida macchina di Valve.

[^deck]: sì lo so, dovrei dire "il" Deck ma oh io la sento _femmina_. Sarà che la rapporto sempre a una PSP sotto steroidi, nonostante si tratti di un PC portatile sotto mentite spoglie.

### La scimmia

La cosa buffa?

Pensavo che prima o poi avrei ceduto a qualche novità lato PC o console, trovandomi un qualche compromesso next-gen per puntare ai titoli di nuova generazione, specie quelli parecchio "televisivi".

La verità? 

Titoli che m'intrippano ci sono eh, ma so già che non riuscirei a godermeli per via delle proverbiali mille cose da fare, sommati ai miei spostamenti zingareschi in giro per l'Europa.

Non di rado, come fu per [Final Fantasy XVI](/posts/ita/final-fantasy-xvi-noia), vale la logica _"me lo provo da un amicə e poi me lo guardo su youtube come un film"_.

Invece rivedere Pokémon Rosso, ma soprattutto tastare il form factor del Game Boy, mi ha dato una vera e propria scossa.

Dici: 

_vabbè ma con la Steam Deck emuli il mondo_

Vero. E infatti Pokémon Cristallo, per fare un esempio recente, me lo sono rigiocato tutto lì godendomelo non poco...

Ma come direbbe quel maestro di frasi fatte figone di Auron, così è davvero tutta un'altra storia.

![Auron](https://pa1.narvii.com/5791/aeec2d74a2ec9f657d17875b8256bbc0d8bff0ad_hq.gif)

### Mechdiy 

Ho comprato la Miyoo + SD da 128 giga direttamente da quei fighi di [Mechdiy](https://mechdiy.com/) e posso solo che parlarne bene: 

1. Se comprate la Miyoo da AliExpress o Amazon, vi ritroverete con ogni probabilità una SD scabercia da buttare

2. Potete acquistare una buona SD a parte (i Mechdiy mi hanno mandato una Sandisk), installarvi OnionOS eccetera, ma avere subito la "pappa pronta" con i set di giochi già belli che scaricati è davvero una manna 

sfortunatamente non mi pagano per far loro pubblicità eh, ma se riuscite a rimediare qualche codice sconto spendete relativamente poco in più e vi salvate diversi mal di testa, specie se non siete smanettoni (ma anche se lo siete)

### Smanettamenti

Personalmente l'unica cosa che ho fatto finora è metterci Final Fantasy VIII in italiano: 

<iframe src="https://livellosegreto.it/@xabacadabra/114023886789248007/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://livellosegreto.it/embed.js" async="async"></script>

Più in la eventualmente farò lo stesso con Final Fantasy IX, anche se ovviamente è più uno sfizio personale da malato considerando che lo schermino è molto più funzionale a Game Boy / SNES e via dicendo.

Oltre a ciò, parlando di impostazioni di Retroarch, l'unico accorgimento che segnalo è questo qui:

<iframe src="https://livellosegreto.it/@xabacadabra/114035528356020627/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://livellosegreto.it/embed.js" async="async"></script>

### A cosa sto giocando

Ho provato un po' di tutto, ma il grosso delle ore macinate al momento sono qui:

- Castlevania: Harmony of Dissonance 
- [Tetris - Rosy Retrospection](https://www.romhacking.net/hacks/5813/) (che forse è diventato il mio Tetris preferito in assoluto, grazie a [Zel](https://livellosegreto.it/@Zel)!) 
- [Apotris](https://akouzoukos.com/apotris) (pure lui splendido, grazie [KS](https://livellosegreto.it/@KSGamingLife)!)
- Final Fantasy III
- Mario Kart DS

a tal proposito: 

OnionOS nei tools offre anche un simpatico tracker per capire quali sono i giochi dove spendiamo più tempo!

Per il resto, tutto gira perfettamente!

Nei miei test l'unico vago rallentamento che ho riscontrato è stato con **Vagrant Story** (niente di grave eh, e di sicuro risolvibile con qualche smanettamento).

Ci sarebbe anche il discorso Nintendo DS, che purtroppo causa doppio monitor compresso nello schermino per molti giochi non regala chissà quale esperienza salvo il secondo non venga utilizzato poco (ma è una croce che 'sta console si porta puntualmente appresso): per esempio Mario Kart DS è favoloso minimizzando il secondo schermo in alto a sinistra.

### Rivali 

![game boy color, miyoo mini plus, steam deck](/img/miyoo-mini-plus.jpg)

Perché ho scelto la Miyoo Mini Plus tra le millemila retroconsoline in giro?

Intanto, perché ho letto un po' ovunque che i controlli sono di ottima qualità (e posso confermarlo, anche se non so come si comporta la concorrenza) e, grazie alla diffusione massiccia, **OnionOS e la community dietro garantiscono un ottimo supporto in caso di problemi / ricerca di feature.**

Ma soprattutto, è il compromesso ideale per la portabilità più _pura_ e vicina al Game Boy, quindi niente analogici e niente schermo orizzontale, ma il form factor perfetto per entrare nelle tasche dei jeans (più un'autonomia elevatissima che console più grosse inevitabilmente si sognano).

Come detto, avendo la Deck per giochi più "ciccioni" questo corrisponde alle mie esigenze, anche se confesso che ero molto tentato dalla Miyoo Flip (magari in futuro un pensierino ce lo farò).

Stando alle banalità, su schermini simili analogici o altre sovrastrutture per me diventerebbero piuttosto superflue, visto che in ogni caso andare oltre la PS1 mi servirebbe a poco.

### Conclusioni

Se viaggiate spesso in treno / autobus / metropolitana / aerei eccetera eccetera questa consolina è davvero una meraviglia, in particolare per i retrogamer curiosi e nostalgici.

Ci risentiremo tra qualche tempo con qualche update più a freddo!