---
title: "Web Archive: Archeologia Cybernetica"
subtitle: "e il Tempo di Internet"
sommario: "Chi vive internet, o meglio chi ha vissuto un certo tipo di internet, penso sia senza ombra di dubbio invecchiato precocemente..."
immagine:  https://raw.githubusercontent.com/Xabacadabra/Xabacadabra.github.io/master/images/webarchive.jpg
date: 2013-11-06
lang: it-IT
---

> "Ci avete mai pensato? Quando eravate bambini... Le sensazioni di allora... Le parole di allora... Le emozioni di allora... E quando diventate grandi... cosa vi rimane? Cosa buttate via? Il tempo non aspetta. Non importa quanto stretto lo teniate. Il tempo fugge. E..."  Artemisia _Final Fantasy VIII_)
  
Certe cose del web mi lasciano sempre interdetto.  
  
Chi _vive_ internet, o meglio chi _ha vissuto_ un certo tipo di **internet**, penso sia senza ombra di dubbio **invecchiato precocemente**.  
  
_Perché ?_  
  
Perché **ha dovuto adattarsi a rivoluzioni e cambiamenti rapidissimi**, concepire realtà tra loro ben distinte e impietose qual'erano i primi siti, arcaici, e passando per **le chat** (e le varie forme di messaggistica istantanea, come **msn**) **i forum** e quelle gigantesche **community** che incorporavano un po' tutto questo  

## Il Tempo del Web
  
Chi naviga assiduamente da più di una decina d'anni forse se ne è accorto: a percezione **un anno su internet ha una durata estremamente diversa da quella di un anno reale**.  
  
Un po' come per i cani va.  
  
Pensateci un attimo: **9 anni fa facebook e youtube non esistevano**, i concetti di _social network_ e **web 2** ancora avenieristici  
  
Oggi sono **lo standard **e anzi già da qualche tempo **sanno di vecchio**, si sono dovuti reinventare per assecondare il prepotentissimo mercato **smartphone**, cosicché abbiamo vissuto moltissime rivoluzioni in pochissimo tempo  
  
Il che poi è anche uno standard **per l'ambito tecnologico**:  
  
la famosa storia del costosissimo computer _ultrauber next-gen_ che, esattamente un secondo dopo il momento dell'acquisto, è già un dinosauro  
  
**Il mondo telematico cresce, muta e si evolve (o involve) ad una velocità esponenzialmente superiore a quella del mondo reale**, che sempre più spesso al web si deve suo mal grado adeguare  

## Wayback Machine

**Web Archive** è un sito bellissimo e colmo di becero sadismo nostalgico: 
  
Detta papale papale permette di vedere **com'erano i siti web in un determinato anno**, raccogliendo tutti i "residui" riesumabili dalla rete, anche quando **quei siti magari non esistono più da un pezzo** e i server hanno fatto kaputt  
  
Una sorta di macchina del tempo internettiana, ma più indicativamente il cuore pulsante di quella che noi (e per noi intendo dire io) amiamo definire _**Cyberarcheologia**_.  
  
E si, in questo momento dovete immaginarmi come se fossi una specie di **Indiana Jones Cyberpunk** (insomma, [così](https://cdn.blogosfere.it/pellicolerovinate/images/1982_blade_runner_the_final_cut_001.jpg))  
  
Se vi sentite pronti, [cliccate qui](https://archive.org/web/)...