---
title: "Elezioni Politiche 2022"
subtitle: "Commentino"
sommario: "Stiamo all'oggi: dire e condividere che la Meloni è una fascista mascherata a cosa serve?"
immagine: https://upload.wikimedia.org/wikipedia/commons/thumb/1/16/CPAC_2022_con_Hermann_Tertsch_y_Victor_Gonzalez._%2851915317801%29.jpg/1280px-CPAC_2022_con_Hermann_Tertsch_y_Victor_Gonzalez._%2851915317801%29.jpg
date: 2022-09-26
lang: it-IT
---

Lo scorso due settembre, in una discussione, su Telegram scrivevo questo: 

## 2/9/2022

Stiamo all'oggi: dire e condividere che la Meloni è una fascista mascherata a cosa serve?

A dire _"La Meloni è merda e io quella merda non la voglio toccare"_

_Io_, appunto, o al massimo _Noi della tribù, Noi della bolla_

Io penso che se si volesse seriamente indebolire la Meloni si dovrebbe certamente evidenziarne le indubbie incompetenze, ma prima di tutto parlare con il suo elettorato e chiedere "scusa, ma perché la voti?", ascoltare le risposte (pure le più bieche ed esecrabili), tentare di contestualizzarle e trovarne altre che spieghino come un povero cristo tunisino che tenta la traversata a Lampedusa non è una minaccia, o almeno non più di quanto lo sia una classe dirigente di scappati di casa che ha pascolato sul divario sociale delle periferie 

andare meno su TikTok e più in zone davvero compromesse, fare un progetto a lungo termine... insomma, puntare al dialogo e alla collettività, non all'Io e al senso di appartenenza (che di solito funzionano meglio a destra)

probabilmente qualche partitino o qualche piccolo rappresentante locale 'sto lavoro lo fa eh, però servono tempo e risorse per ottenere un risultato: l'articolo di the vision però di tutta sta roba se ne frega, perché come dicevo ha scopi diversi, ovvero consolidarsi come Verbo (uno dei tanti) della futura alleanza ribelle.

## Commento

La Meloni ha vinto perché, oltre alle moderne logiche comunicative social, oltre all'opposizione a Draghi, ha svolto la campagna elettorale con un approccio da politica old school: piazze, territorio, comizi, identità chiara.

Ha certamente fatto molte porcate (video sullo stupro in primis), ma per il resto ha seguito una logica coerente con la sua area, ed è stata l'unica anche perché gli altri schieramenti non si capisce bene cosa rappresentino. 

Non l'ha votata la maggioranza degli italiani, ma la maggior parte del 64% che è andato a votare e, in questo senso, per quanto non mi piaccia affatto, il risultato è più che giusto. 

Si spera che le varie opposizioni traggano un qualche tipo d'insegnamento da questa tornata, ma temo siano dolci utopie.