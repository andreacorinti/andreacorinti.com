---
title: "Cos'è successo su Mastodon.uno"
subtitle: E il resto del fediverso
sommario: "Questo post non ha intenti polemici, nasce più che altro per fare un po' il punto sul casino che si è recentemente sviluppato tra mastodon.uno e il silenziamento di alcuni utenti di altre istanze."
immagine: https://upload.wikimedia.org/wikipedia/commons/d/d7/Knight_Mastodon.jpg
date: 2023-06-23
lang: it-IT
---

## Premessa

Questo post non ha intenti polemici, nasce più che altro per fare un po' il punto sul casino che si è recentemente sviluppato tra mastodon.uno e il silenziamento di alcuni utenti di altre istanze, in alcuni casi ritirato, in altre credo di no (ma è davvero difficile vederci chiaro).

Siccome le "cose dell'internet" mi interessano da sempre, Mastodon mi piace un sacco e LivelloSegreto è con ogni probabilità l'ultimo angolo social che mi godo assieme a qualche storia su Instagram, mi andava di ricapitolare un attimo quello che è successo visto che farlo direttamente da mastodon è complicato, dovendo saltare da un thread all'altro.

## Commenti, repliche e precisazioni 

Dico da subito che alla fine del post metterò il link a un toot dove chiunque potrà dire la sua ed evidenziare elementi che ho tralasciato: tenterò di avere un approccio il più possibile neutrale ma, come spiegherò meglio nelle considerazioni sotto, un'opninione me la sono fatta e sicuramente questo post va visto come parziale perché figlio della stessa (ma io sono pur sempre quello dei [_Braccobaldi_](/posts/ita/braccobaldi/), quindi l'oggettività non è di casa da queste parti).

## Antefatto: Il brandjacking di Mastodon.uno 

Da quanto ho capito, tutto parte [da questo post di di @aural](https://livellosegreto.it/@aural/110583185788240432) che riporta un articolo del blog diorama ([questo](https://qua.name/diorama/astroturfing-the-italophone-fediverse))

I boost e la diffusione di questo articolo, considerato dall'amministrazione di mastodon.uno come diffamatorio, hanno portato al silenziamento di diversi account (se qualcuno può elencarmeli mi fa un piacere) tra cui quello della stessa @aural.

### Elenco account bloccati / silenziati su mastodon.uno

- [aural](https://livellosegreto.it/@aural) (bloccato)
- [oblomov](https://livellosegreto.it/@oblomov@sociale.network) (bloccato)

qui sotto alcuni casi segnalati da [LaVi](https://livellosegreto.it/@LaVi) che dovrebbero essere stati sbloccati dopo una sospensione:

- [Snowden](https://sociale.network/@Snowden/110587249174053528)
- [Sasha](https://sociale.network/@Sasha/110591405693175654)
- [LasolitaLaura](https://sociale.network/@LasolitaLaura/110586479437799756)

_in aggiornamento_

[Stando a Leo dell'istanza puntarella.party](https://puntarella.party/@leodurruti/110594441422359445) pare che questa procedura di "silenziamento coatto" venga applicata da molto tempo da mastodon.uno (2019-2020, quindi ben prima dei vari esodi da Twitter).

Sempre da puntarella, [whysofurious mi ha riportato questo post dello scorso dicembre](https://puntarella.party/@whysofurious/109529464566824191).

Ora: 

anche se le accuse di brandjacking fossero vere, definire mastodon.uno come _una setta che tiene in balia i poveri utenti_ è con ogni probabilità un commento eccessivo, quindi posso capire che gli admin di mastodon.uno se la siano presa e non li biasimo per questo.

Ciò che capisco e condivido molto meno è stata la reazione: più che silenziare e bloccare un utente (se non un'intera istanza), credo sarebbe stato più utile discutere e smentire le affermazioni del post incriminato punto per punto, al massimo silenziando il singolo toot...**ma sempre dopo una spiegazione**: 

questo perché secondo me se si prendono provvedimenti senza una previa comunicazione non si è meglio dei social commerciali gestiti da algoritmi o content moderator sottopagati sfruttati da società terze (e fidatevi, ne conosco).

Mi si potrà rispondere che il tempo è poco, i moderatori volontari e quindi non possono rispondere ad ogni singolo caso eccetera eccetera...bene, per me non è una scusa, semmai la conferma che _forse_ non si è in grado di gestire una singola istanza con numeri troppo grandi (cosa che non per nulla è successa anche a mastodon.social) perché bloccare senza comunicare per me non è moderazione.

A tal proposito, quoto per filo e per segno [quanto scritto da @gubi](https://livellosegreto.it/@gubi@sociale.network/110592108985546247), admin di sociale.network.

## La risposta di filippodb

@filippodb, admin di Mastodon.uno e papà di Devol, [ha scritto questo post](https://livellosegreto.it/@filippodb@mastodon.uno/110586696205397514) 

una risposta che onestamente mi ha messo parecchio a disagio, come sempre quando si risponde ad una critica dicendo che chi la muove è mosso da invidia o rancore* e, più in generale, si scade nel sempiterno [argumentum ad hominem](https://it.wikipedia.org/wiki/Argumentum_ad_hominem) che per quanto mi riguarda mina qualsiasi discussione.

* mentre lo scrivo ho pensato [alla buon'anima di Zio Silvio](https://amzn.to/3NnXDon)

## L'osservazione di Kenobit 

Mi sento di quotare per filo e per segno [quanto ha scritto Kenobit](https://livellosegreto.it/@kenobit/110592763194006755), admin di LivelloSegreto in risposta proprio al toot di filippodb. 

## Comunicato ufficiale di Devol

Che mi è piaciuto ancora meno e potete trovare [qui](https://livellosegreto.it/@devol@mastodon.uno/110589775550128434)

ho già commentato brevemente come la penso [qui](https://livellosegreto.it/@xabacadabra/110593116717543911) in risposta a un [thread](https://livellosegreto.it/@aural/110592416787161364) dove Laura giustamente ha manifestato la sua paura, più che comprensibile visto che si parla comunque di un grosso gruppo che dichiara di essere pronto a "difendersi" per vie legali:

quel difendersi lo metto tra virgolette perché in primis non nutro particolare simpatia per le procure, e in secondo luogo un gruppo che spara nel mucchio accusando di diffamazione alcuni ragazzi a cui basterebbe rispondere nel merito del discorso non mi suscita esattamente simpatia.

## Considerazioni

Come molti, Mastodon l'ho fondamentalmente scoperto grazie a mastodon.uno ([qui spiegavo i perché della mia migrazione](/posts/ita/mastodon-migrazione-2/)), mi ci sono trovato bene, ho stretto amicizie e contatti con cui mi fa molto piacere interagire e con cui ho continuato a mantenere un bello scambio pure dopo la mia migrazione grazie alla bellezza del fediverso ([Ciubekka](https://livellosegreto.it/@Lucatermite@mastodon.uno) l'ho pure incontrato dal vivo ad Atene!): 

anche per questo, l'idea che per un toot _sbagliato_ potrei venire silenziato e isolato da loro senza alcuna spiegazione mi mette addosso un certo disagio...senza contare i possibili fraintendimenti: 

dovessi sparire di punto in bianco _senza manco saperlo_, i miei contatti di mastodon.uno potrebbero legittimamente pensare che blocchi/defollow siano partiti da me, che a quanto leggo è un po' quello che è successo [a Snowden](https://livellosegreto.it/@Snowden@sociale.network/110588777317594757).

## Sul Brandjacking 

Non ho una posizione in merito, e onestamente non sono manco uno che pretende chissà quale _purezza_ o predica in modo talebano come l'ultimo dei cosplayer di Richard Stallman (sono troppo magro e sbarbato), ergo non mi metto a sputare sentenze su quanto afferma diorama nel post incriminato, anche perché non ho i mezzi per giudicarne l'attendibilità. 

Ciò che posso dire è che la risposta di devol e il vittimismo da _"gli invidiosi dicono che siamo una setta di fascisti brutti e cattivi e ci diffamano"_ per me sono una toppa peggiore del buco, fermo restando che come già detto contestare i toni forti usati da Laura o altri utenti nei loro confronti ci sta tutto, magari rispondendo pacatamente nel merito delle singole accuse ed evitando minacce legali.

## Aggiornamento di @aural 

Laura mi ha scritto questi messaggi: 

- [1](https://livellosegreto.it/@aural/110594383125483472)
- [2](https://livellosegreto.it/@aural/110594392294170281)
- [3](https://livellosegreto.it/@aural/110594416821997610)

dove sostanzialmente dà un'altra versione del suo blocco, legata ad uno scontro tra Mastodon.uno e l'istanza bida (il toot incriminato [sarebbe questo](https://livellosegreto.it/@aural/110581546194238317))

L'istanza bida.im è [stata accusata di antisemitismo da parte dell'istanza babka](https://babka.social/@babka/109710237275146935), anche se da quanto mi pare di capire i discorsi presenti su bida.im vertevano più che altro a critiche / sfottò nei confronti dello stato di Israele (legittimamente esecrabili eh, ma una cosa è avere divergenze politiche un'altra accusare di antisemitismo).

Ovviamente se qualcuno dell'amministrazione di Mastodon.uno vuole replicare per chiarire meglio aggiungerò qui sotto la versione che vorranno fornire: come scrivevo a Laura, il problema di prendere provvedimenti senza dare spiegazioni specifiche è proprio quello di dare adito ad eventuali speculazioni dei perché. 

Laura comunque conferma che è certa della motivazione, [comprovata da test e timestamp](https://livellosegreto.it/@aural/110594430768536603).

La faccenda a questo punto si complica perché viene meno tutto il discorso diffamazione, e quindi si arriva ad un silenziamento per _"reato d'opinione"_.

## Commenti 

Come detto, per qualsiasi osservazione o commento metto a disposizione questo post:

<iframe src="https://livellosegreto.it/@xabacadabra/110593957785811202/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://livellosegreto.it/embed.js" async="async"></script>