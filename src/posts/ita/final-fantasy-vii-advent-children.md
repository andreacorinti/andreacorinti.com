---
title: "Final Fantasy VII - Advent Children"
subtitle: "Storia di un amore deluso"
sommario: "Prima di tutto la verità: Advent Children è un pessimo film. Ma questa, intendiamoci, è la verità del senno di poi."
immagine:  https://raw.githubusercontent.com/Xabacadabra/Xabacadabra.github.io/master/images//final-fantasy-vii-advent-children.jpg
date: 2016-11-08
lang: it-IT
---

Prima di tutto la verità:

**Advent Children è un pessimo film.**

Ma questa, intendiamoci, è la verità del senno di poi.

La verità antica che voglio regalarvi, con questa mia retrospettiva, è **tutto ciò che Advent Children rappresentò per almeno un paio di generazioni di videogiocatori**, quelli più o meno persi nel Lifestream (oddio, facciamo le corna. O i Don Corneo).

## Correva l'anno...

Inizio portando un po' d'esperienza personale.

Nel **2005**, mentre alcuni fortunelli poterono godere della proiezione in quel di Mestre, io vivevo ancora in Argentina e stavo allegramente impazzendo.

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/advent-children/mar-del-plata.jpg" alt="Mar del plata">
</figure>

_Buscando Locutorios en Mar del Plata. Presa da google maps perché non trovo foto decenti della zona urbana_

Ricordo ancora come se fosse ieri le mie spedizioni quotidiane negli Internet Point, scaricando **trailer su trailer** da siti come _Phoenix Down_ e _Your Final Fantasy Community_ per poi masterizzarmeli su dvd e rivedermeli nel mio vecchio portatile, fantasticando su quello che all'epoca risultava, per le mie disponibilità, un film introvabile.

E onestamente, **non credo di aver mai voluto vedere un film così tanto.**

Sarei stato capace di pagarlo il triplo del suo valore. Pure piratato e coi sottotitoli in aramaico.

Dubito mi potrà mai succedere di nuovo.

E qui serve un po' di contesto...

## L'hype di Advent Children

Dal 1997 erano passati meno di 10 anni, eppure all'epoca pareva trascorsa un'eternità.

In parte sicuramente perché io e generazioni limitrofe attraversavamo tutto quel discorso infanzia / adolescenza (da 8 a 16 anni è davvero un gran salto) e in parte perché beh, per certi versi era vero:

**Tecnologicamente parlando, da 1997 a 2005 passò effettivamente un'eternità.**

<img src="https://external-preview.redd.it/YHJci8AWcPKvUAZQHFkmUBmnegi9UIPpEsFesSW-0NQ.png?auto=webp&s=19bd41b67e7f9d1fa0705bae6dda912a5ca056ef" alt="Evoluzione grafica di Final Fantasy">

Nello specifico, **tutto il discorso che va dal debutto della prima Playstation all'ormai sempre più prossimo canto del cigno della sua erede PS2.**

In mezzo ben **3 Final Fantasy, un MMORPG, un sequel maledetto ed un film orribile.**

Era anche un'epoca in cui **certe differenze ancora si notavano a occhio nudo**, senza bisogno dei Vittorio Sgarbi del 4k che imperversano oggigiorno...

<figure>
	<img src="https://vignette1.wikia.nocookie.net/finalfantasy/images/0/01/Double.png/revision/latest?cb=20091116050826" alt="FFVIII">
</figure>

<figure>
<img src="https://vignette2.wikia.nocookie.net/finalfantasy/images/0/00/Black-Waltz-2.png/revision/latest?cb=20130514025524" alt="FFIX">
</figure>

<figure>
<img src="https://vignette1.wikia.nocookie.net/finalfantasy/images/1/1b/Auron_Victory_Pose.png/revision/latest?cb=20131228200338" alt="FFX">
</figure>

eccetera eccetera.

Per un ragazzino, cresciuto da bimbo a braccetto con il mito di Final Fantasy VII, l'idea stessa di poter ritrovare quegli amici d'infanzia in pixel rappresentava una prospettiva indescrivibile.

Perché **Final Fantasy VII e colleghi, di loro, erano stati molto più di un film**:

Avevano rappresentato **un'esperienza lunga settimane, mesi, forse addirittura anni** considerando tutte le partite e gli esperimenti che uno ci poteva fate (vi ricordate tutte quelle leggende?)...

E insomma, è un discorso che solo quegli (ex)bambini lì possono comprendere appieno, ma il quadro dovrei averlo reso, grossomodo.

## Le prime visioni

Credo che mi aiutarono _certi muli_, ma nel dettaglio sinceramente non ho idea di come riuscii finalmente a recuperare il film...

Ricordo solo che prima lo vidi in giapponese sottotitolato in inglese, poi in giapponese sottotitolato in italiano e quindi in inglese sottotitolato _dal topolino che al mercato mio padre comprò._

Ed in principio, **io _l'amai_.**

Ebbene sì.

Lo amai di quell'amore scemo ed incondizionato tipico degli adolescenti, la passione senza comprendonio, l'idea stessa di quei personaggi visti con un tale livello grafico, **poter anche solo sentire le loro voci...**

Ed **eravamo nel futuro**, noi e loro:

Gli anni erano passati tanto per me quanto per Cloud e soci.

**Advent Children non era un remake**, un reboot, una techincal demo o quant'altro.

**Era il _dopo_.**

<figure>
	<img src="https://i.ytimg.com/vi/np3gh2qnXqQ/hqdefault.jpg" alt="Final Fantasy VII finale">
</figure>

_Ok, prima di questo, vabbè come siete pignoli pure voi oh..._

## Comprensione

Averlo amato in quel modo lì **non significa certo che il film mi fosse _piaciuto_, intendiamoci.**

Intanto c'avevo capito molto poco, e **molte scene già m'irritavano terribilmente.**

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/advent-children/sephirothpaff.jpg" alt="Sephiroth Paff">
</figure>

_Soprattutto questa..._

Poi, il fatto che tale **Denzel** avesse più spazio del gruppo originale, che **Reno e Rude** fossero ridotti a mere macchiette e che tutto trasparisse così mestamente serio, buio e desaturato mi diede subito da pensare.[^reno]

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/advent-children/reno.jpg" alt="Reno">
</figure>

_Oh certo, simpaticissimo sogno bagnato delle ragazzine. Un Jack Sparrow giappo. ANDATE A DIRLO A WEDGE, JESSE, BIGGS E TUTTI GLI ABITANTI DEL SETTORE 7, STRONZI_

[^reno]: a scanso di equivoci: io Reno lo adoro eh, ma quello stronzo e bastardo del gioco originale.

C'era qualcosa che non andava...

Ma [questa scena](https://www.youtube.com/embed/bp-UgLklPfA"), effettivamente splendida (forse l'unica che salvo ancora oggi) ti faceva dimenticare di tutto.

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/advent-children/bahamut.jpg" alt="Bahamut">
</figure>

_Meno il fatto che questo al massimo è il Bahamut di FFX, INFAMI BASTARDI!_

Giocava col tuo cuore, questo Advent Children.

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/advent-children/Aerith.png" alt="Aerith">
</figure>

E il guaio è che, beh, **non lo faceva manco tanto bene.**

## L'odio

Il tempo raffredda certi entusiasmi, soprattutto quando il resto della Compilation porta in scena [**allegre porcate**](https://finalfantasy.wikia.com/wiki/Lazard_Deusericus) capaci di sporcare la memoria di uno dei videogiochi più importanti della storia trasformandolo in una sorta di _telenovela J-Pop_.

Ed è allora che di Advent Children inizi a vedere solo le debolezze, **i dialoghi nebulosi e le spiegazioni farlocche.**

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/advent-children/seph.png" alt="Sephiroth">
</figure>

È allora che ti senti ingannato e tradito, rivedendolo.

Quando realizzi che, in fin dei conti, **i destinatari di quell'amore avrebbero potuto essere anche i soli trailer**.

<iframe width="560" height="315" src="https://www.youtube.com/embed/HuIvvl_C-yg" frameborder="0" allowfullscreen></iframe>

Ma anche che, con un regista diverso da **Tetsuya Nomura** ed un insostenibile passaggio di testimone in meno, **forse forse Advent Children avrebbe pure potuto tenere botta.**

<figure>
	<img src="https://raw.githubusercontent.com/Xabacadabra/Xabacadabra.github.io/master/gallery/advent-children/cloudtelefonocasa.jpg" alt="Cloud telefono casa">
</figure>

(Forse.)

## Eredità

Le differenze qualitative che passano da Final Fantasy VII ad Advent Children spiegano da sole le dimensioni di quell'immaginario spartiacque che passa tra **Squaresoft** e **Square Enix**, nonché tutti i dubbi e le diffidenze nei confronti del venturo remake.

**Advent Children è, per massima parte, l'ennesima storia di aspettative deluse.**

Ma è stato anche, a suo modo, **la più insostenibilmente dolce delle attese.**
