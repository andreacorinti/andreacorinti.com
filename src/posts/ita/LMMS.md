---
title: "Fare musica con LMMS"
subtitle: Linux MultiMedia Studio
sommario: "Chi s'interessa di produzione musicale conoscerà più o meno bene Ableton Live, Ardour, FL Studio..."
date: 2019-04-01
immagine: https://andreacorinti.com/images/lmms.jpg
lang: it-IT
---

Chi s'interessa di produzione musicale conoscerà più o meno bene **Ableton Live**, **Ardour**, **FL Studio** (un tempo noto come FruityLoops) e compagnia _cantante_ [^cantante].

[^cantante]: sì, gioco di parole fortemente voluto dal sottoscritto.

Tutti prodotti commerciali, software proprietario che offre i propri servigi dietro più o meno lauti compensi... 

## LMMS

![LMMS](https://upload.wikimedia.org/wikipedia/commons/7/77/LMMS_1.0.0.png)

Non tutti conoscono però **LMMS**, progetto totalmente libero (e quindi gratuito) partito nell'ormai lontano 2004 e ancora vivo e vegeto, qua a lottare assieme a noi.

<iframe style="border: 0; width: 100%; height: 120px;" src="https://bandcamp.com/EmbeddedPlayer/album=1624732570/size=large/bgcol=ffffff/linkcol=0687f5/tracklist=false/artwork=small/transparent=true/" seamless><a href="http://lmmsartists.bandcamp.com/album/the-best-of-lmms-vol-5">The Best of LMMS Vol. 5 by LMMS Artists</a></iframe>

Come dice l'acronimo, LMMS non fa mistero di puntare anzitutto a macchine che montano sistemi operativi **Linux**, ma è disponibile anche per **Windows** e **macOS**: basta fare un salto sul [sito ufficiale](https://lmms.io/) e scaricare bellamente la versione adeguata alle nostre esigenze.

## La mia opinione

Tenendo sempre presente il monito del leggendario Clint Eastwood:

> Le opinioni sono come le palle: ognuno ha le sue

E specificando che io in vita mia ho sempre strimpellato e giocato [^play] con la musica senza alcuna formazione particolare, posso dire quanto segue: 

**LMMS è ottimo per fare delle "bozze" ma difficilmente può dirsi al medesimo livello della concorrenza commerciale**.

[^play]: Non a caso sono un gran fan del verbo "play", che in inglese fa da tana libera tutti

Su **Linux** in particolare, che tra **PulseAudio** e **_Jack_** ha _davvero_ molti gap da colmare in termini di produzione sonora, è davvero complesso utilizzare determinati VST o anche solo ottenere effetti interessanti in termini **d'equalizzazione riverbero, delay** eccetera: 

![fl-studio](https://www.image-line.com/flstudio/fl12full_1.jpg)

Funzionalità a parte, **software come FL Studio hanno anzitutto interfacce più chiare** e "belle" da consultare, rendendo il lavoro molto più semplice ed appagante, specie per chi viene dal mondo analogico e ancora malsopporta l'universo puramente digitale...

![lmms-pianoroll](https://lmms.io/wiki/images/thumb/3/3a/Piano_Roll1.0.0.png/600px-Piano_Roll1.0.0.png)

discorso analogo lo potrei fare anche per il **pianoroll**, che certe volte mi ha portato a bestemmiare in aramaico.

## Quindi ?

Aldilà dei limiti sopracitati, ci sono ampi margini di miglioramento e tanta bella roba per quello che è e resta un **software libero**: 

si possono realizzare molte chicche con buoni **soundfont** combinati con il **TripleOscillator** o il sempiterno **ZynAddSubFX**, la funzione Beat/Bassline è ottima e tra le funzioni interne ci sono cose molto interessanti, come la funzione **Arpeggio / Accordo** impostabile su pressoché qualsiasi cosa.

## Morale

![lmms](https://lmms.io/img/screen.png)

Con un'estetica diversa, un migliore supporto per certi VST ed effetti vari potrebbe crescere davvero parecchio, ma già così è ottimo per pasticciare un po' e, per i più bravi, farci pure cose davvero notevoli.
