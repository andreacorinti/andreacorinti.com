---
title: "Cose che mi sono piaciute nel 2021"
subtitle: "Un bilancio su alcune delle cose che mi sono piaciute di più dell'anno passato"
sommario: "Un bilancio su alcune delle cose che mi sono piaciute di più dell'anno passato"
immagine: https://media.istockphoto.com/photos/hand-touching-pass-thru-infographic-to-2021-year-with-blue-bokeh-and-picture-id1213868775?k=20&m=1213868775&s=612x612&w=0&h=DpoQKbqBTnON5hY-B6JjmqnTZSYUbcLPRKGIXCSgZ6o=
lang: it-IT
date: 2022-12-01
---

Ispirato da [questo post di mastro Ron Gilbert](https://grumpygamer.com/the_future), faccio un bilancio su alcune delle cose che mi sono piaciute di più dell'anno passato (chissà, magari diventa tradizione).

Facendo quest'elenco, mi sono reso conto che sono decisamente troppo lontano dal contemporaneo...

Ecco, nel 2022 come buon proposito direi che in cima ho "mettermi al passo con i tempi".

## Gioco del 2021

Ho giocato solo due cose uscite nel 2021: _Valheim_ e _Final Fantasy Pixel Remastered_.

Final Fantasy l'ho finito (anche se non lo consiglio)[https://steamcommunity.com/id/xabaras89/recommended/1173770/], Valheim l'ho mollato alla grande quindi vabbè, che devo dire?

Per me il 2021 è stato per massima parte l'anno del digiuno ludico (si vedano i vecchi post a riguardo) ma soprattutto di _Death Stranding_, ma purtroppo siccome è del 2019 è fuori classifica - idem lo splendido _Disco Elysium_ che in ogni caso ho un po' parcheggiato (shame on me).

Sono arciconvinto che nel 2021 sia uscita della roba interessante, il guaio è che srivendo _Giochi Troppo!_ ho preso coscienza di tre problemi di fondo:

1) Sono diventato schizzinoso e viziato e per giocare a qualcosa mi faccio prendere dalle voglie da donna incinta (per esempio, di recente ho comprato pure GTA4 - GTA5 l'ho mollato un anno fa poco prima delle battute finali);

2) Per quanto possibile, voglio centellinare e spendere meglio il tempo che ho. Quindi se un gioco non mi prende subito, tendenzialmente lo mollo e ne provo uno degli altri 45757 che vorrei provare (oppure perdo altre ore a fare cose bislacche in _Death Stranding_ o _Dark Souls_ che per qualche motivo mi inchiodano sempre);

3) Tanti videogiochi non hanno dietro una promozione come si deve per farsi conoscere (vale per molte produzioni italiane, specie indie). Un po' forse la sottovalutano, ma molto più spesso non hanno proprio i mezzi per reclamizzare idee anche interessanti.

## Film del 2021 

Questo è molto facile:

[**Evangelion 3.0+1.0: Thrice upon a time**](https://www.andreacorinti.com/posts/ita/evangelion31/) vince su tutto, Hideaki Anno ti voglio bene.

C'è da dire poi che non ho visto Dune (e onestamente non mi attira anche se me ne hanno parlato bene) e Spider-Man: No Way Home (che se non altro mi incuriosisce), ma sono ragionevolmente sicuro che entrambi non potrebbero manco avvicinarsi al buon Eva 3.0+1.0+porcoshinjiquantinumeri. 

## Serie del 2021

Qui è stato difficile, perciò propongo un piccolo podio:

1. Maid
2. Strappare lungo i bordi
3. Arcane

Arcane in particolare mi ha sorpreso un sacco: non ho mai giocato a LoL in vita mia e tutto ciò che conoscevo di quel gioco erano gli hentai di Jynx.

Avrei voluto mettere WandaVision (ho visto anche Loki e Falcon and the Winter Soldier, entrambe carucce ma non mi hanno entusiasmato).

Anche Squid Game si meriterebbe un posto da qualche parte perché mi è piaciuta molto, ma se ne è parlato troppo e la sottotrama del poliziotto me l'ha fatta apprezzare meno (resta comunque una gran figata)

## Anime del 2021

Visto che _Evangelion_ lo abbiamo risolto nei film, qui parliamo di serie:

Mi sono innamorato di **Jujutsu Kaisen**, è uno shonen che mi ha riportato al caro vecchio Yu Yu Hakusho e mi ci sono divertito davvero tanto, inoltre non l'ho trovato troppo lento come spesso accade con gli anime del genere.

Seguo sempre volentieri anche **My Hero Academia**, ma già lì credo che dovrei optare per il manga perché il problema lentezza lo inizio a patire un po'.

## Libro del 2021

Qui sono fortunato, perché l'unico libro del 2021 che ho letto (il resto solo cose vecchie) è **Il gene del talento e i miei adorabili meme** di Hideo Kojima, che mi è piaciuto davvero un sacco.

## Disco del 2021

Sorprendentemente facile: **Unto Others - Strength**, uscito a settembre, mi ha catturato.

Menzione di merito per la tamarrissima cover di _Hell is for children_ (canzone di Pat Benatar)

Ho ascoltato un sacco anche la colonna sonora di _Fantasian_ di mastro Nobuo (e mi piacerebbe un sacco giocarci, sigh) e _Swagger & Stroll Down the Rabbit Hole_ dei miei amati Diablo Swing Orchestra.

## Fumetto del 2021

_Niente di nuovo sul fronte di Rebibbia_ del buon **Zerocalcare** vince a tavolino: non ho letto molti fumetti usciti nel 2021 ahimé.

Sul fronte manga ho finito _L'attacco dei giganti_ (molto molto bello, personalmente ho apprezzato anche il finale) e sono in pari con le uscite del buon vecchio _One Piece_ (che negli ultimi tempi mi piace sempre senza entusiasmarmi più), poi sto proseguendo Jojo ma sono ancora alla quarta serie quindi in questo discorso non può proprio rientrarci