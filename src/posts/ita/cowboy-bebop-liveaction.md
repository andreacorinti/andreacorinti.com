---
title: "Perché non guarderò il live action di Cowboy Bebop"
subtitle: "e nessun altro live action in generale"
sommario: "e nessun altro live action in generale"
immagine: https://occ-0-5493-784.1.nflxso.net/dnm/api/v6/6AYY37jfdO6hpXcMjf9Yu5cnmO0/AAAABXdURQ1hiusGIZOHinvp5HVC9a5JkL0H58X0cYIwA7T0cEhktJYujzG-XaM4ISs5ARIrlE7bOWQGe411xpzsXd6D3MCD.jpg
date: 2021-11-15
lang: it-IT
---

Penso che riciclerò questo post in tutte le occasioni in cui qualcuno mi chiederà "hai visto il live action di x ?" 

In quella x ci potete mettere quasi tutti i live action: quelli prodotti dalla Disney, la farina del sacco nipponico, alcuni adattamenti fumettistici.

Dico alcuni, perché credo ancora nel _"Tim Burton che reinventò Batman"_, nel buon vecchio Blade, in molte altre situazioni dove il regista che prende il materiale di riferimento per farne qualcosa anche di radicalmente diverso (spesso brutto) ma con una sua impronta narrativo-estetica.

## Lucca Cowboy and Games

Amo Cowboy Bebop, cinque anni fa [ho anche avuto occasione di conoscere Shin'ichiro Watanabe e strappargli un autografo](posts/ita/shinichiro-watanabe-cartoons-on-the-bay-cowboy-bebop/) e lo ritengo uno degli anime più belli della storia.

E, proprio perché lo amo, non sento il bisogno di vederlo riproposto in una forma diversa da quelli che mi sembrano cosplayer di Lucca.

Sia *CHIARO*:

Potrebbe benissimo essere una serie bellissima, non lo discuto di certo, come non voglio giudicare chi spasima per live action di Metal Gear Solid, Final Fantasy o che so io.

Il mio punto di vista è semplice: se voglio riascoltare una bella canzone, tendenzialmente mi sento l'originale oppure vengo incuriosito (spesso schifato) da una cover che suona completamente divera.

Una cover che fa di tutto per suonare come l'originale mi sa di tribute band del paesello, e non ho intenzione di spenderci tempo e soldi.