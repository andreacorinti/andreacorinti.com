---
title: "La Noia di Final Fantasy XVI"
subtitle: "Una corona di spine sarà l'Eikon per la mia festa "
sommario: "Sì, il titolo di questo post è un featuring immaginario tra Angelina Mango e Final Fantasy XVI, perdonatemi."
immagine: https://upload.wikimedia.org/wikipedia/it/6/65/Final_Fantasy_XVI_logo.png
date: 2024-04-09
lang: it-IT
---

Sì, il titolo di questo post è un featuring immaginario tra Angelina Mango e Final Fantasy XVI, perdonatemi.

Partiamo dalla ciccia:

### Final Fantasy XVI fa schifo?

No.

### Final Fantasy XVI è un capolavoro?

Nemmeno.

### Allora basta, smetto di leggerti

Comprendo bene una reazione simile: nell'internet odierno la polarizzazione è prassi e in 'sta cosa ci sguazziamo dentro globalmente. 

Specifico che, in ogni caso, **le parole che seguiranno non sono assolutamente una recensione ma più che altro una serie di riflessioni sulla trama del gioco e il futuro della serie in generale.**

### Ok, elabora.

Partiamo col dire che, [come per il recente Final Fantasy VII Rebirth](/posts/ita/final-fantasy-vii-rebirth), ho provato un pochino del gioco giocato per poi guardarmi praticamente su YouTube.

### Ma perché?!

In soldoni?

- Il gameplay non è il mio. Gli Action RPG tendenzialmente mi piacciono poco, gli action in generale ancora meno (non ho mai giocato a un Devil May Cry o un God of War per intenderci, mi sono spinto al massimo fino a Onimusha: Dawn of Dreams e Kingdom Hearts)

- La trama e l'ambientazione mi incuriosivano molto

- Sono da sempre legato a Final Fantasy, e mi interessa molto scoprire nuovi esponenti della serie completamente nuovi e originali

### E quindi, che dici?

Dico che, dal punto di vista narrativo, **Final Fantasy XVI è una grossa occasione mancata.**

Clive è un bel protagonista, Cid un personaggio splendido, l'ambientazione intrigante e i concetti dietro la trama molto profondi e "alti" (più di qualcosa mi ha rimandato ai lavori di Matsuno, specie Final Fantasy Tactics)

### Ma?

...ma: 

- se non sei Matsuno 
- vuoi inserire svariati elementi stile _Game of Thrones_ senza un vero gusto sociopolitico 
- metterci parecchi rimandi ai classici stilemi di Final Fantasy _senza_ un party
- chiudere le porte a un minimo di humor / leggerezza 
- finisci per perderti in evidenti problemi di ritmo (ciao Mid!)

beh...il risultato **è un buon vino annacquato**, specie da metà gioco in poi.

Personalmente, credo che con venti ore in meno, eliminando qualche side quest di troppo e dando un po' più di enfasi al trascorrere del tempo tra un arco narrativo e l'altro (un'ottima intuizione) FFXVI mi avrebbe coinvolto parecchio di più.

## Morale

Final Fantasy XVI ha tanto di buono e offre parecchie strizzate d'occhio alla legacy di Final Fantasy, specie quelli delle origini (tra cristalli, evocazioni e musiche i rimandi si sprecano), ma si porta dietro un DNA estremamente diverso.

### È un male? 

No, è da FFX-2 che Final Fantasy è diventato qualcosa di diverso, ma questo non significa necessariamente brutto, e FFXVI infatti è un bel gioco, che forse avrebbe richiesto un editing più incisivo per diventare veramente memorabile e un buon punto di partenza per il futuro.

Il guaio, a mio modo di vedere, è che **Square Enix sembra mancare di una vera e propria linea editoriale che tenga assieme i suoi vari team di sviluppo, gettandosi in progetti forse fin troppo ambiziosi per le sue forze**.

Ed è un peccato perché, come la storia di Clive ci insegna, gente di talento a Squex non manca.

## Thread 

<iframe src="https://livellosegreto.it/@xabacadabra/112240319776192354/embed" class="mastodon-embed" style="max-width: 100%; border: 0" width="400" allowfullscreen="allowfullscreen"></iframe><script src="https://livellosegreto.it/embed.js" async="async"></script>